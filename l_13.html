<!DOCTYPE html>
        <html>
        <head>
            <meta charset="UTF-8">
            <title>&Lcy;&iecy;&kcy;&tscy;&iukcy;&yacy; 12</title>
            <style>
/* From extension vscode.github */
/*---------------------------------------------------------------------------------------------
 *  Copyright (c) Microsoft Corporation. All rights reserved.
 *  Licensed under the MIT License. See License.txt in the project root for license information.
 *--------------------------------------------------------------------------------------------*/

.vscode-dark img[src$=\#gh-light-mode-only],
.vscode-light img[src$=\#gh-dark-mode-only],
.vscode-high-contrast:not(.vscode-high-contrast-light) img[src$=\#gh-light-mode-only],
.vscode-high-contrast-light img[src$=\#gh-dark-mode-only] {
	display: none;
}

</style>
            
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', system-ui, 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item {
    list-style-type: none;
}

.task-list-item-checkbox {
    margin-left: -20px;
    vertical-align: middle;
    pointer-events: none;
}
</style>
<style>
:root {
  --color-note: #0969da;
  --color-tip: #1a7f37;
  --color-warning: #9a6700;
  --color-severe: #bc4c00;
  --color-caution: #d1242f;
  --color-important: #8250df;
}

</style>
<style>
@media (prefers-color-scheme: dark) {
  :root {
    --color-note: #2f81f7;
    --color-tip: #3fb950;
    --color-warning: #d29922;
    --color-severe: #db6d28;
    --color-caution: #f85149;
    --color-important: #a371f7;
  }
}

</style>
<style>
.markdown-alert {
  padding: 0.5rem 1rem;
  margin-bottom: 16px;
  color: inherit;
  border-left: .25em solid #888;
}

.markdown-alert>:first-child {
  margin-top: 0
}

.markdown-alert>:last-child {
  margin-bottom: 0
}

.markdown-alert .markdown-alert-title {
  display: flex;
  font-weight: 500;
  align-items: center;
  line-height: 1
}

.markdown-alert .markdown-alert-title .octicon {
  margin-right: 0.5rem;
  display: inline-block;
  overflow: visible !important;
  vertical-align: text-bottom;
  fill: currentColor;
}

.markdown-alert.markdown-alert-note {
  border-left-color: var(--color-note);
}

.markdown-alert.markdown-alert-note .markdown-alert-title {
  color: var(--color-note);
}

.markdown-alert.markdown-alert-important {
  border-left-color: var(--color-important);
}

.markdown-alert.markdown-alert-important .markdown-alert-title {
  color: var(--color-important);
}

.markdown-alert.markdown-alert-warning {
  border-left-color: var(--color-warning);
}

.markdown-alert.markdown-alert-warning .markdown-alert-title {
  color: var(--color-warning);
}

.markdown-alert.markdown-alert-tip {
  border-left-color: var(--color-tip);
}

.markdown-alert.markdown-alert-tip .markdown-alert-title {
  color: var(--color-tip);
}

.markdown-alert.markdown-alert-caution {
  border-left-color: var(--color-caution);
}

.markdown-alert.markdown-alert-caution .markdown-alert-title {
  color: var(--color-caution);
}

</style>
        <link href="style.css" rel="stylesheet" type="text/css" />
        </head>
        <body class="vscode-body vscode-light">
            <span id="markdown-mermaid" aria-hidden="true"
                    data-dark-mode-theme="dark"
                    data-light-mode-theme="default"
                    data-max-text-size="50000"></span>
                <h2 id="лекція-12">Лекція 12</h2>
<h3 id="тема-3-методи-забезпечення-кібербезпеки-інформаційно-комунікаційних-систем">Тема 3: МЕТОДИ ЗАБЕЗПЕЧЕННЯ КІБЕРБЕЗПЕКИ ІНФОРМАЦІЙНО-КОМУНІКАЦІЙНИХ СИСТЕМ</h3>
<h3 id="тема-лекції-захист-інформації-на-рівні-хоста">Тема лекції: <strong>Захист інформації на рівні хоста.</strong></h3>
<h2 id="навчальні-питання"><strong>Навчальні питання:</strong></h2>
<ol>
<li>Поняття та принципи побудови мереж <em>VPN</em>.</li>
<li>Протоколи побудови мереж <em>VPN</em>.</li>
<li>Програми-анонімайзери.</li>
</ol>
<h2 id="очікувані-результати-заняття"><strong>Очікувані результати заняття:</strong></h2>
<ol>
<li>Визначати та пояснювати поняття віртуальної приватної мережі (<em>VPN</em>), її призначення та базові принципи побудови, інтерпретуючи їх роль у забезпеченні кібербезпеки інформаційно-комунікаційних систем.</li>
<li>Класифікувати та впорядковувати <em>VPN</em> за призначенням, способом реалізації, ступенем захищеності, типом протоколів і рівнем моделі <em>OSI</em>, наводячи приклади відповідних рішень.</li>
<li>Розпізнавати, ідентифікувати та описувати основні протоколи побудови <em>VPN (PPTP, L2TP, IPSec, SSL/TLS)</em>, встановлюючи взаємозв’язки між рівнем <em>OSI</em>, механізмами тунелювання та засобами криптографічного захисту.</li>
<li>Пояснювати та ілюструвати процеси інкапсуляції і тунелювання мережевого трафіку, візуалізуючи структуру пакетів у транспортному та тунельному режимах.</li>
<li>Ідентифікувати, розрізняти та класифікувати типи проксі-серверів і програм-анонімайзерів, пояснюючи їх функціональні можливості, обмеження та відмінності від <em>VPN</em>.</li>
<li>Порівнювати та узагальнювати підходи до забезпечення конфіденційності й анонімності в мережі <em>(VPN, proxy, Tor)</em>, роблячи висновок щодо доцільності їх застосування в конкретних сценаріях кіберзахист.</li>
<li>Демонструвати здатність відповідати на контрольні запитання з теми лекції та оцінювати коректність вибору мережевих механізмів захисту з позицій вимог безпеки ІКС.</li>
</ol>
<hr>
<h3 id="вступ"><strong>ВСТУП</strong></h3>
<p>В умовах широкомасштабної збройної агресії російської федерації проти України кіберпростір остаточно перетворився на повноцінний театр бойових дій, де інформаційно-комунікаційні системи державних органів, сил оборони, об’єктів критичної інфраструктури та цивільного сектору постійно зазнають цілеспрямованих і масованих кібератак. Порушення доступності, цілісності та конфіденційності мережевих з’єднань може призвести не лише до втрати інформації, але й до зриву управління військами, логістичних процесів, зв’язку та систем життєзабезпечення.<br>
У сучасних умовах особливого значення набуває захист інформації саме на рівні мережі, оскільки більшість атак реалізується через відкриті канали зв’язку, глобальну мережу Інтернет та міжмережні з’єднання. Використання технологій віртуальних приватних мереж, захищених протоколів передавання даних, а також засобів анонімізації трафіку є невід’ємною складовою побудови стійких і захищених інформаційно-комунікаційних систем, здатних функціонувати в умовах активної протидії з боку противника.<br>
Вивчення методів побудови <em>VPN</em>, принципів тунелювання та інкапсуляції, механізмів криптографічного захисту мережевого трафіку, а також можливостей і обмежень проксі-серверів та програм-анонімайзерів є необхідним для формування у здобувачів освіти системного розуміння сучасних підходів до мережевої безпеки. Знання з даної теми дозволяють не лише усвідомлювати природу мережевих загроз, але й обґрунтовано застосовувати технічні засоби захисту під час проєктування, експлуатації та захисту інформаційних ресурсів в інтересах національної безпеки та оборони України.</p>
<hr>
<h3 id="основна-частина"><strong>ОСНОВНА ЧАСТИНА</strong></h3>
<h3 id="навчальне-питання-1-поняття-та-принципи-побудови-мереж-vpn"><strong>Навчальне питання 1. ПОНЯТТЯ ТА ПРИНЦИПИ ПОБУДОВИ МЕРЕЖ <em>VPN</em>.</strong></h3>
<p>Для ефективної протидії мережевим атакам, забезпечення можливості активного та безпечного використання відкритих мереж з початку 1990-х років активно розвивається концепція віртуальних приватних мереж – <em>VPN</em> (<em>Virtual Private Network</em>).</p>
<p><strong>Віртуальна приватна мережа</strong> (<em>VPN</em>-мережа) – узагальнена назва технологій, які дозволяють забезпечити одне або декілька мережних з’єднань (логічну мережу) поверх іншої мережі, наприклад Інтернет (рис. 1).</p>
<p style="text-align:center;"><img src="media\l_13\pic1.jpg"></p>
<p style="text-align:center;"><em>Рис. 1. Організація VPN-з’єднання двох віддалених мереж</em></p>
<p><em>VPN</em> складається з двох частин: “внутрішня” (підконтрольна) мережа, їх може бути декілька, та “зовнішня” мережа, через яку проходить інкапсульоване з’єднання (зазвичай використовується Інтернет). Конструктивно <em>VPN</em>-мережа (рис. 2) складається з таких елементів: <em>VPN</em>- клієнта, сервера, шлюзу безпеки та власне тунелю <em>VPN</em>.</p>
<p style="text-align:center;"><img src="media\l_13\pic2.jpg"></p>
<p style="text-align:center;"><em>Рис. 2. Структура VPN-мережі</em></p>
<p><strong><em>VPN</em>-клієнт</strong> є програмним або програмно-апаратним комплексом, який виконується на базі ПК (або хоста). Його мережне ПЗ модифікується для виконання шифрування й автентифікації трафіку, яким цей пристрій обмінюється з іншими <em>VPN</em>-клієнтами, серверами або шлюзами безпеки <em>VPN</em>.<br>
Реалізація <em>VPN</em>-клієнта є програмним рішенням, яке доповнює стандартну операційну систему сімейства <em>Windows</em> або <em>Unix</em>-подібних.</p>
<p><strong><em>VPN</em>-сервер</strong> є програмним або програмно-апаратним комплексом, який встановлюється на хості, що виконує функції сервера. <em>VPN</em>-сервер забезпечує захист серверів від НСД із зовнішніх мереж, а також організацію захищених з’єднань (асоціацій) окремих хостів і з хостами з сегментів локальних мереж, захищених відповідними <em>VPN</em> продуктами.<br>
<em>VPN</em>-сервер є функціональним аналогом продукту <em>VPN</em>-клієнт для серверних платформ. Він відрізняється передусім розширеними ресурсами для підтримки множинних з’єднань з <em>VPN</em>-клієнтами.</p>
<p><strong>Шлюз безпеки <em>VPN</em></strong> (<em>security gateway</em>) – мережний пристрій, який під’єднується до двох мереж і виконує функції шифрування й автентифікації для численних хостів, розташованих за ним. Через шлюз безпеки <em>VPN</em> проходить увесь трафік, призначений для внутрішньої мережі. Він може бути реалізований у вигляді програмного рішення, апаратного пристрою, а також маршрутизатора або міжмережного екрану, доповненого функціями <em>VPN</em>.</p>
<p>Віртуальна захищена мережа <em>VPN</em> формується шляхом побудови віртуальних захищених каналів зв’язку, які створюються на базі відкритих каналів загальнодоступної мережі. Ці віртуальні захищені канали зв’язку називаються <strong>тунелями <em>VPN</em></strong>.</p>
<p>Тунель <em>VPN</em> є з’єднанням (каналом), яким передаються криптографічно захищені пакети даних віртуальної мережі.</p>
<p>Захист інформації під час її передавання тунелями <em>VPN</em> ґрунтується на:</p>
<ul>
<li>автентифікації взаємодіючих сторін;</li>
<li>криптографічному захисті (шифруванні) даних, які передаються;</li>
<li>контролі достовірності та цілісності цих даних.</li>
</ul>
<p>Для забезпечення безпечного передавання даних через відкриті мережі між кожною парою “відправник – адресат” встановлюється тунель (дозволяє інкапсулювати дані одного протоколу в пакети іншого), використовуючи для цього процеси інкапсуляцію та тунелювання.</p>
<p><strong>Інкапсуляція</strong> (рис. 3) – це включення повідомлень вищого рівня моделі мережі у повідомлення нижчого, наприклад, <em>WEB</em>-сторінка інкапсулюється в <em>HTTP</em>, який – у <em>TCP</em>, далі <em>IP</em> тощо.</p>
<p style="text-align:center;"><img src="media\l_13\pic3.jpg"></p>
<p style="text-align:center;"><em>Рис. 3. Інкапсуляція TCP-пакетів</em></p>
<p>На рис. 3 подано процес інкапсуляції під час надсилання повідомлення <em>TCP</em>.</p>
<p><strong>Тунелювання</strong> (від англ. <em>tunneling</em>) – процес, під час якого створюється логічне з’єднання між двома кінцевими точками за допомогою інкапсуляції різних протоколів.<br>
Тунелювання є методом побудови мереж,при якому один мережевий протокол інкапсулюється в інший.<br>
Суть тунелювання полягає в тому, щоб інкапсулювати пакет даних, які передаються, разом із службовими полями, у новий. При цьому пакет протоколу нижчого рівня поміщається в поле даних пакету протоколу більш високого або такого ж рівня.<br>
Варто відмітити, що власне саме тунелювання не забезпечує захист даних від НСД або спотворення, але завдяки йому з’являється можливість повного криптографічного захисту початкових пакетів, які інкапсулюються.<br>
Для забезпечення конфіденційності даних, відправник шифрує, упаковує їх в зовнішній пакет з новим <em>IP</em>-заголовком і передає транзитною мережею (рис. 4).</p>
<p style="text-align:center;"><img src="media\l_13\pic4.jpg"></p>
<p style="text-align:center;"><em>Рис. 4. Підготовлений для тунелювання пакет</em></p>
<p>Залежно від застосовуваних протоколів і призначення, <em>VPN</em> може забезпечувати з’єднання трьох видів: вузол-вузол, вузол-мережа та мережа-мережа.<br>
При належному рівні реалізації та використанні спеціального ПЗ мережа <em>VPN</em> може забезпечити високий рівень шифрування переданої інформації, а при правильному налаштуванні всіх компонентів – анонімність у мережі.</p>
<p>Класифікувати <em>VPN</em> (рис. 5) можна за декількома основними параметрами.</p>
<p style="text-align:center;"><img src="media\l_13\pic5.jpg"></p>
<p style="text-align:center;"><em>Рис. 5. Класифікація VPN</em></p>
<p>Розглянемо кожну класифікаційну групу.</p>
<p><em>За ступенем захищеності середовища</em>, яке використовується VPN-мережі поділяються на захищені та довірчі.</p>
<ul>
<li><strong>Захищені</strong> – найпоширеніший варіант віртуальних приватних мереж. З його допомогою можливо створити надійну і захищену мережу на основі ненадійної мережі (Інтернет). Прикладом захищених <em>VPN</em> є: <em>IPSec</em>, <em>OpenVPN</em> і <em>PPTP</em>.</li>
<li><strong>Довірчі</strong> використовуються у випадках, коли середовище передавання можна вважати надійним і необхідно вирішити лише завдання створення віртуальної підмережі в рамках більшої мережі. Проблеми безпеки стають неактуальними. Прикладами подібних рішень <em>VPN</em> є: <em>MPLS</em> (<em>Multi-protocol label switching</em>) і <em>L</em>2<em>TP</em> (<em>Layer</em> 2 <em>Tunneling Protocol</em>).</li>
</ul>
<p><em>За способом реалізації мережі</em> <em>VPN</em> є у вигляді спеціального програмного, апаратного забезпечення та інтегрованого рішення.</p>
<ul>
<li>Реалізація мережі <em>VPN</em> здійснюється за допомогою спеціального комплексу програмно-апаратних засобів забезпечує високу продуктивність та, як правило, високий ступінь захищеності.</li>
<li>У вигляді програмного рішення використовують ПК зі спеціальним ПЗ, яке забезпечує функціональність <em>VPN</em>.</li>
<li>Ще одним варіантом реалізації мережі <em>VPN</em> є інтегроване рішення.</li>
</ul>
<p><em>За призначенням</em> <em>VPN</em> поділяються на <em>Intranet VPN</em>, <em>Extranet VPN</em> та <em>Remote Access VPN</em>.</p>
<ul>
<li><em>Intranet VPN</em> використовують для об’єднання в єдину захищену мережу декількох розподілених мереж однієї організації, які обмінюються даними відкритими каналами зв’язку.</li>
<li><em>Extranet VPN</em> використовують для мереж, до яких підключаються “зовнішні” користувачі. Рівень довіри до них набагато нижче, ніж до персоналу організації, тому потрібне забезпечення спеціальних рубіжів захисту, що запобігають або обмежують доступ останніх до особливо важливої, конфіденційної інформації.</li>
<li><em>Remote Access VPN</em> використовують для створення захищеного каналу між сегментом корпоративної мережі та поодинокими користувачами який, працюючи вдома, підключається до корпоративних ресурсів з домашнього ПК, корпоративного ноутбука, смартфона або іншого гаджету.</li>
</ul>
<p>Окрім цих трьох варіантів побудови є також віртуальні приватні мережі: <em>Internet VPN</em> та <em>Client</em>/<em>Server</em> <em>VPN</em>.<br>
Перші використовується для надання доступу до інтернету провайдерами, якщо до одного фізичного каналу під’єднуються декілька користувачів. Використовується протокол <em>PPPoE</em> (<em>Point-to-point protocol over Ethernet</em>).<br>
<em>Client</em>/<em>Server VPN</em> забезпечує захист даних, які передаються між двома вузлами (не мережами) корпоративної мережі. Особливість даного варіанту в тому, що <em>VPN</em> будується між вузлами, що перебувають, як правило, в одному сегменті мережі, наприклад, між робочою станцією та сервером.<br>
Цей варіант подібний технології <em>VLAN</em>, але замість поділу трафіку використовується його шифрування.</p>
<p><em>За типом протоколу</em> існують реалізації віртуальних приватних мереж під <em>TCP</em>/<em>IP</em>, <em>IPX</em> та <em>AppleTalk</em>. Але на сьогоднішній день спостерігається тенденція до загального переходу на протокол <em>TCP</em>/<em>IP</em>, відповідно, абсолютна більшість рішень <em>VPN</em> підтримує саме його. Адресація в ньому найчастіше визначається відповідно до стандарту <em>RFC</em>-5735.</p>
<p><em>За рівнем мережевого протоколу</em> класифікуються на основі зіставлення з рівнями еталонної мережевої моделі OSI: канальні, мережні та сеансні.</p>
<p><strong>Висновок</strong>. У ході розгляду першого навчального питання встановлено, що віртуальні приватні мережі є одним із базових інструментів захисту інформації на мережевому рівні в умовах використання відкритих каналів зв’язку. <em>VPN</em> забезпечують конфіденційність, цілісність та автентичність передаваних даних шляхом використання механізмів тунелювання, інкапсуляції та криптографічного захисту. З’ясовано, що ефективність <em>VPN</em> безпосередньо залежить від правильного вибору архітектури, компонентів мережі та режимів їх роботи. Отримані знання формують розуміння ролі <em>VPN</em> у побудові захищених інформаційно-комунікаційних систем, зокрема в умовах підвищених кіберзагроз воєнного часу.</p>
<hr>
<h3 id="навчальне-питання-2-протоколи-побудови-мереж-vpn"><strong>Навчальне питання 2. ПРОТОКОЛИ ПОБУДОВИ МЕРЕЖ VPN</strong></h3>
<p>Віртуальний захищений канал можна побудувати за допомогою системних засобів, реалізованих на різних рівнях моделі взаємодії відкритих систем <em>OSI</em>. Від вибраного рівня залежить функціональність <em>VPN</em>, що реалізовується, та її сумісність із застосуваннями ІКС, а також з іншими засобами захисту.</p>
<p>Розглянемо протоколи побудови віртуальних приватних мереж на різних рівнях (рис. 6).</p>
<p style="text-align:center;"><img src="media\l_13\pic6.jpg"></p>
<p style="text-align:center;"><em>Рис. 6. Протоколи VPN за рівнями OSI</em></p>
<p>Більшість з них реалізована в автономних засобах ОС <em>Windows</em>, <em>Linux</em> (рис. 7).</p>
<p style="text-align:center;"><img src="media\l_13\pic7.jpg"></p>
<p style="text-align:center;"><em>Рис. 7. Протоколи VPN: а) ОС Windows; б) ОС Linux</em></p>
<p>До протоколів канального рівня відносяться:</p>
<ul>
<li><em>PPTP</em> (<em>Point-to-Point Tunneling Protocol</em>);</li>
<li><em>L2TP</em> (<em>Layer</em> 2 <em>Tunneling Protocol</em>);</li>
<li><em>MPLS</em> (<em>Multiprotocol Label Switching</em>).</li>
</ul>
<p>Загальною властивістю <em>PPTP</em>, <em>L2TP</em> є те, що вони використовуються для організації захищеного багатопротокольного віддаленого доступу до ресурсів корпоративної мережі через відкриту, наприклад через Інтернет.</p>
<p>Усі три протоколи <em>РРТР</em>, <em>L2F</em> і <em>L2TP</em> відносять до протоколів формування захищеного каналу, проте цьому визначенню відповідає тільки перший, який забезпечує тунелювання та шифрування даних, які передаються.</p>
<p>Протоколи <em>L2F</em> і <em>L2TP</em> підтримують тільки функції тунелювання. Для захисту даних, в них необхідно використати деякий додатковий протокол, зокрема <em>IPSec</em>.</p>
<p>Клієнтське ПЗ зазвичай використовує для віддаленого доступу стандартний протокол канального рівня <em>РРР</em> (<em>Point-to-Point Protocol</em>). Протоколи <em>РРТР</em>, <em>L2F</em> та <em>L2TP</em> ґрунтуються на <em>РРР</em> та є його розширеннями.</p>
<p><strong>Протокол <em>РРТР</em></strong>. Протокол <em>РРТР</em>, розроблений компанією <em>Microsoft</em> за підтримки інших компаній, призначений для створення захищених віртуальних каналів при доступі видалених користувачів до локальних мереж через Інтернет. Він припускає створення криптозахищеного тунелю на канальному рівні моделі <em>OSI</em> як для прямого з’єднання віддаленого ПК з відкритою мережею, так і для з’єднання його з нею телефонною лінією через провайдера.</p>
<p>Пакети, що передаються у рамках сесії <em>РРТР</em>, мають структуру (рис. 8):</p>
<ul>
<li>заголовок канального рівня, який використовується всередині Інтернету, наприклад заголовок кадру <em>Ethernet</em>;</li>
<li>заголовок <em>IP</em>, що містить адреси відправника й адресата пакету;</li>
<li>заголовок загального методу інкапсуляції для маршрутизації <em>GRE</em> (<em>Generic Routing Encapsulation</em>);</li>
<li>початковий пакет <em>РРР</em>, який містить пакет <em>IP</em>, <em>IPX</em> тощо.</li>
</ul>
<p style="text-align:center;"><img src="media\l_13\pic8.jpg"></p>
<p style="text-align:center;"><em>Рис. 8. Структура пакету сесії РРТР</em></p>
<p><em>РРТP</em> тунель складається з каналів управління та передавання даних. Організація каналу передавання даних здійснюється за допомогою протоколу <em>GRE</em>.</p>
<p><strong>Протокол <em>L2TP</em></strong>. Цей протокол володіє усіма перевагами <em>PPTP</em> та протоколу естафетного передавання на другому рівні компанії <em>Cisco</em> – <em>L2F</em> (<em>Layer 2 Forwarding Protocol</em>). Головні переваги <em>L2TP</em> в тому, що цей протокол дозволяє створювати тунель не лише в мережах <em>IP</em>, але й у таких, як <em>ATM</em>, <em>X.25</em> та <em>FRAME</em> <em>RELAY</em>.<br>
На відміну від <em>PPTP</em>, реалізація протоколу <em>L2TP</em> не використовує шифрування для <em>PPP</em>-датаграм. Служби шифрування протоколу <em>L2TP</em> працюють на основі <em>IPSec</em> в транспортному режимі, тому їх комбінацію називають <em>L</em>2<em>TP</em>/<em>IPSec</em>.</p>
<p>Умова надійного функціонування – це підтримка цих протоколів (<em>L</em>2<em>TP</em> і <em>IPSec</em>) <em>VPN</em>-клієнтом та <em>VPN</em>-сервером.</p>
<p>Інкапсуляція пакетів <em>L2TP/IPSec</em> виконується на двох рівнях. <strong>Перший рівень</strong> – інкапсуляція <em>L2TP</em> (рис. 9).</p>
<p style="text-align:center;"><img src="media\l_13\pic9.jpg"></p>
<p style="text-align:center;"><em>Рис. 9. Структура пакету інкапсуляції L2TP</em></p>
<p><strong>Другий рівень</strong> – інкапсуляція <em>IPSec</em> (рис. 10). До повідомлення <em>L2TP</em> додаються заголовок і замикач протоколу <em>ESP IPSec</em>. Замикач перевірки достовірності <em>IPSec</em> забезпечує цілісність і перевірку достовірності повідомлення. У <em>IP</em> заголовку міститься початковий і кінцевий <em>IP</em> адреси: <em>VPN</em>-клієнта та <em>VPN</em>-сервера відповідно.</p>
<p>Шифрування <em>L2TP</em> трафіка можливо за допомогою протоколу <em>ESP IPSec</em>.</p>
<p style="text-align:center;"><img src="media\l_13\pic10.jpg"></p>
<p style="text-align:center;"><em>Рис. 10. Структура пакету інкапсуляції IPsec</em></p>
<p>Рис. 10. Структура пакету інкапсуляції <em>IPsec</em></p>
<p><strong>Протокол <em>IPSec</em></strong>. <em>IPSec</em> (<em>IP-security</em>) є протоколом мережного рівня та призначений для підтримки безпечних з’єднань між вузлами та мережами в глобальній мережі Інтернет. На базі цього протоколу розроблено та впроваджено вітчизняний програмний комплекс тунелювання “Спектр”.<br>
Він може працювати в конфігурації “вузол-вузол” або “мережа-мережа” (одна локальна та/або глобальна мережа з’єднується з іншою).<br>
Реалізація <em>IPSec</em> використовує протокол обміну ключами в Інтернеті <em>IKE</em> (<em>Internet Key Exchange</em>), розроблений комітетом з технічного розвитку Інтернету <em>IETF</em> (<em>Internet Engineering Task Force</em>) для взаємної перевірки достовірності та відповідності параметрів безпеці між системами, які підключаються, або мережами.</p>
<p><em>IPSec</em> використовує два протоколи для забезпечення безпеки трафіку – <em>АН</em> (<em>Authentication Header</em>) та <em>ESP</em> (<em>Encapsulating Security Payload</em>).</p>
<p><em>AH</em> забезпечує цілісність без встановлення з’єднання, автентифікацію джерела даних і додаткову службу захисту від повтору. Він використовує хеш-алгоритм для обчислення значення хеш-функції для корисного навантаження та заголовку пакета, забезпечуючи цілісність пакета.</p>
<p>Протокол <em>ESP</em> може забезпечувати конфіденційність (шифрування) й обмежену конфіденційність трафіку. Він виконує функції конфіденційності, автентифікації та цілісності.<br>
<em>AH</em> та <em>ESP</em> є транспортними засобами для контролю доступу на основі розподілу криптографічних ключів та управління потоками трафіку.</p>
<p>До протоколів сеансного рівня належать: <em>SSL</em> (<em>Secure Socket Layer</em>) та <em>TLS</em> (<em>Transport Layer Security</em>). <em>SSL</em>/<em>TLS</em> реалізують шифрування й автентифікацію між транспортними рівнями адресата та відправника. Застосовуються для захисту <em>TCP</em>-трафіку (для <em>UDP</em> не може застосовуватися).</p>
<p><em>TLS</em> складається з двох основних протоколів:</p>
<ul>
<li>протокол встановлення з’єднання, або протокол діалогу (<em>TLS Handshake Protocol</em>). Він виконує двосторонню автентифікацію й обмін ключовою інформацією та призначений для створення захищеної сесії;</li>
<li>протокол запису (<em>TLS Record Protocol</em>), який забезпечує шифрування та контроль цілісності даних, які передаються.</li>
</ul>
<p><strong>Висновок</strong>. За результатами розгляду другого навчального питання визначено, що функціональні можливості та рівень безпеки <em>VPN</em> значною мірою обумовлюються протоколами, які використовуються для їх реалізації. Проаналізовано протоколи різних рівнів моделі <em>OSI</em>, зокрема <em>PPTP, L2TP, IPSec, SSL</em> та <em>TLS</em>, і встановлено їх відмінності за механізмами шифрування, автентифікації та забезпечення цілісності даних. Зроблено висновок, що протоколи мережного та сеансного рівнів забезпечують вищий рівень захисту та гнучкість застосування, що є критично важливим для захисту корпоративних і військових мереж у сучасних умовах.</p>
<hr>
<h3 id="навчальне-питання-3-програми-анонімайзери"><strong>Навчальне питання 3. ПРОГРАМИ-АНОНІМАЙЗЕРИ.</strong></h3>
<p>Стандартне підключення до Інтернету передбачає обмін великою кількістю даних. Користувач не тільки отримує, але і відправляє потік інформації, наприклад IP-адресу, геолокацію тощо. За цими даними встановлюються блокування контенту, виникає загроза мережних атак.</p>
<p>Для отримання доступ до ресурсів або сервісів анонімно, необхідно виконувати непрямі запити. Одним із можливих варіантів такої реалізації є використання <em>proxy</em>-серверів та програм-анонімайзерів.</p>
<p><strong>Проксі-сервер</strong> (від англ. <em>proxy</em> – “представник, уповноважений”) – сервер (комп’ютерна система або ПЗ) в ІКС, що дозволяє клієнтам виконувати непрямі (посередництво) запити до мережевих сервісів.</p>
<p>Суть функціонування <em>proxy</em>-серверу (рис. 11) полягає у такому: клієнт з’єднується з проксі-сервером і виконує запит до деякого ресурсу (наприклад, <em>e</em>-<em>mail</em>), розташованого на іншому сервері. Потім проксі-сервер або підключається до вказаного сервера та отримує ресурс у нього, або повертає ресурс з власного кешу (у випадках, якщо проксі має свій кеш). У деяких випадках запит клієнта або відповідь сервера може бути змінена проксі-сервером з певною метою.</p>
<p style="text-align:center;"><img src="media\l_13\pic11.jpg"></p>
<p style="text-align:center;"><em>Рис. 11. Схема роботи проксі-серверу</em></p>
<p>Також проксі-сервер дозволяє захищати клієнтський ПК від деяких мережевих атак і допомагає зберігати анонімність клієнта.<br>
Найчастіше проксі-сервери виконують <em>основні</em> та <em>додаткові</em> функції.</p>
<p><strong>Основними</strong> є:</p>
<ul>
<li>захист локальної мережі від зовнішнього доступу. Відповідне налаштування проксі-сервер дозволяє забезпечити доступ локальних хостів до зовнішніх ресурсів через нього, при цьому зовнішні хости не зможуть звертатися до локальних;</li>
<li>обмеження доступу з локальної мережі до зовнішньої;</li>
<li>анонімізація доступу до різних ресурсів. Проксі-сервер може приховувати відомості про джерело запиту або користувача.</li>
</ul>
<p>До <strong>додаткових</strong> функцій проксі відносять:</p>
<ul>
<li>забезпечення доступу локальних хостів до мережі Інтернет;</li>
<li>кешування даних. За умови постійного звернення до однакових зовнішніх ресурсів можна створити та використовувати їх копію на проксі-сервері та видавати за запитом, зменшуючи навантаження на канал у зовнішню мережу;</li>
<li>стиснення даних. Проксі-сервер завантажує інформацію з мережі Інтернет та передає її кінцевому користувачеві в стиснутому вигляді. Такі проксі-сервери використовуються в основному з метою економії зовнішнього трафіку.</li>
</ul>
<p>Проксі-сервери бувають трьох видів: <em>відкритий</em>, <em>прозорий</em> та <em>зворотній</em>.</p>
<p>Проксі-сервер, до якого може отримати доступ будь-який користувач мережі Інтернет, називається <strong>відкритим</strong>.</p>
<p><strong>Прозорий проксі</strong> – схема зв’язку, при якій трафік (його частина) перенаправляється на проксі-сервер неявно (засобами маршрутизатора). При цьому клієнт може використовувати всі переваги проксі-сервера без додаткових налаштувань.</p>
<p><strong>Зворотний</strong> – проксі-сервер, який на відміну від прямого, ретранслює запити клієнтів із зовнішньої мережі на один або декілька серверів, логічно розташованих <br>
у внутрішній мережі. Часто використовується для балансування мережевого навантаження між декількома веб-серверами та підвищення їх безпеки, відіграючи при цьому роль міжмережного екрану на прикладному рівні.</p>
<p>Класифікують такі типи проксі-серверів (рис. 12):</p>
<ul>
<li><em>NAT</em>-<em>proxy</em>;</li>
<li><em>HTTP</em>- та <em>HTTPS</em>-<em>proxy</em>;</li>
<li><em>IRC</em>-<em>proxy</em> (<em>bouncer</em>, <em>bnc</em>);</li>
<li><em>SOCKS</em>-<em>proxy</em>;</li>
<li><em>CGI</em>-<em>proxy</em>. Їх ще називають програмами-анонімайзерами.</li>
</ul>
<p style="text-align:center;"><img src="media\l_13\pic12.jpg"></p>
<p style="text-align:center;"><em>Рис. 12. Типи проксі-серверів</em></p>
<p><em><strong>NAT-proxy</strong></em> – найпростіший тип, який входить до системного складу ОС <em>Windows</em>. Цей проксі працює прозоро для користувача, не вимагає жодних спеціальних налаштувань ПЗ.</p>
<p><em><strong>HTTP-proxy</strong></em> – найпоширеніший тип проксі (працює за протоколом <em>HTTP</em>). <em>HTTPS-proxy</em> (або <em>SSL-proxy</em>) – прототип проксі <em>HTTP-proxy</em> з підтримкою шифрування за протоколом <em>SSL</em>.</p>
<p><em><strong>IRC-proxy</strong></em> (<em>bouncer</em>, <em>bnc</em>) використовується для приховування <em>IP</em>-адреси в <em>IRC</em>-мережах (<em>Internet Relay Chat</em>). Корисна властивість полягає у тому, що вони дозволяють залишатися на каналі навіть при виключенні <em>IRC</em>-клієнта.</p>
<p><em><strong>SOCKS-proxy</strong></em> – можуть працювати з будь-якими протоколами (<em>SOCKS</em>4 – тільки <em>TCP</em>/<em>IP</em>, <em>SOCKS</em>5 – <em>TCP</em>/<em>IP</em>, а також <em>UDP</em> з функцією авторизації та віддаленого <em>DNS</em>-запиту). Суттєвим недоліком <em>SOCKS-proxy</em> є його складність використання.</p>
<p><em><strong>CGI-proxy</strong></em> (анонімайзери). З цим типом проксі можливо працювати лише через браузер, оскільки в якості проксі сервера в даному випадку слугує не служба, а скрипт на <em>Web</em>-сервері. Дуже прості у використанні, але мають істотно менші можливості, аніж решта типів проксі, мають можливість блокувати <em>cookie</em> та/або рекламу в самому проксі сервері, не змінюючи налаштувань браузера.</p>
<p>Таким чином, варто відмітити, що проксі-сервер – це “лайт”-версія <em>VPN</em> для забезпечення анонімності в мережі. При цьому проксі-сервер не може гарантувати повну анонімність. <em>VPN</em> – більш технічно досконалий інструмент, який призначений для шифрування та захисту потоку даних (не тільки адрес).</p>
<p><strong>Анонімайзери</strong> – це спеціальні сайти, ПЗ або розширення браузера, які дозволяють приховати дані про користувача, його місцезнаходження та ПЗ, яке встановлено на його хості, з віддаленого сервера.</p>
<p>Однією з таких спеціалізованих програм є <em>Tor Browser</em>.</p>
<p><em><strong>Tor Browser</strong></em> (<em>The Onion Router</em>) – відкрите ПЗ для реалізації другого (<em>V</em>2) та третього (<em>V</em>3) покоління так званої цибульної маршрутизації, розглядається як анонімна мережа віртуальних тунелів, що забезпечує передавання даних у зашифрованому вигляді. Це система проксі-серверів, що дозволяє встановлювати анонімне з’єднання, захищене від прослуховування (рис. 13).</p>
<p style="text-align:center;"><img src="media\l_13\pic13.jpg"></p>
<p style="text-align:center;"><em>Рис. 13. Головне вікно Tor</em></p>
<p>Ключова ідея <em>Tor</em> – анонімність за рахунок зміни <em>IP</em>-адреси, а в роботі <em>VPN</em> – конфіденційність. Він захищає інформацію про те, ким є користувач, а <em>VPN</em> – дані про те, що він робить у мережі.</p>
<p>Для доступу дот мережі Інтернет <em>Tor</em> використовує технологію так званої “цибульної маршрутизації” – мережі спеціальних вузлів (<em>nodes</em>), кожна з яких шифрує дані користувача. Таким чином, користувач приховує свою персональність за кількома шарами (подібно цибулині).</p>
<p>Браузер направляє користувацький трафік через три сервери (“ретранслятори” або <em>nodes</em>), які обираються випадково. Останній вузол у ланцюжку називається вихідним вузлом і пересилає у відкритому вигляді трафік до Інтернету (рис. 14).</p>
<p style="text-align:center;"><img src="media\l_13\pic14.jpg"></p>
<p style="text-align:center;"><em>Рис. 14. Функціонування Tor</em></p>
<p>При новому завантаженні <em>Tor</em> відбувається постійна зміна <em>IP</em>-адреси у роботі браузера (рис. 15).</p>
<p style="text-align:center;"><img src="media\l_13\pic15.jpg"></p>
<p style="text-align:center;"><em>Рис. 15. Завантаження Tor: а) перше; б) повторне</em></p>
<p>Варто відмітити, що системна адресація не змінюється (рис. 16).</p>
<p style="text-align:center;"><img src="media\l_13\pic16.jpg"></p>
<p style="text-align:center;"><em>Рис. 16. Результат команди ipconfig</em></p>
<p>За даними <em>Tor Metrics</em> на кінець 2025 року лідерами прямого доступу до <em>Tor</em> для виходу в Інтернет є такі держави: США, Німеччина, Франція тощо (рис. 16).</p>
<p style="text-align:center;"><img src="media\l_13\pic17.jpg"></p>
<p style="text-align:center;"><em>Рис. 17. Діаграма використання Tor провідними країнами світу</em></p> 
<p><em>Tor Browser</em> офіційно заборонений або фактично заблокований у низці країн. Важливо розрізняти юридичну заборону і технічне блокування (де-факто) – у <em>Tor</em>-екосистемі це принципово різні речі.
Нижче наведено систематизований і коректний огляд.</p>
<ol>
<li>Країни, де <em>Tor</em> де-юре заборонений або прямо криміналізований. У цих державах використання <em>Tor</em> може тягнути за собою адміністративну або кримінальну відповідальність.
<ul>
<li>Китай:
<ul>
<li><em>Tor</em> заборонений і активно блокується.</li>
<li><em>DPI</em>, блокування <em>directory authorities, bridges, pluggable transports</em>.</li>
<li>Використання <em>Tor</em> може трактуватися як обхід державної цензури.</li>
</ul>
</li>
<li>Іран:
<ul>
<li><em>Tor</em> офіційно заборонений.</li>
<li>Блокується на рівні провайдерів.</li>
<li>Активно використовується <em>DPI</em> та фільтрація <em>TLS</em>.</li>
</ul>
</li>
<li>Північна Корея:
<ul>
<li>Доступ до глобального інтернету майже відсутній.</li>
<li><em>Tor</em> фактично неможливий для пересічних громадян.</li>
</ul>
</li>
<li>Туркменістан:
<ul>
<li><em>Tor</em> повністю заблокований.</li>
<li>Жорстка державна цензура, контроль трафіку.</li>
</ul>
</li>
</ul>
</li>
<li>Країни, де <em>Tor</em> де-факто заборонений (блокування без прямої заборони в законі). Формально <em>Tor</em> може не бути згаданий у законодавстві, але використання ускладнене або небезпечне.
<ul>
<li>російська федерація:
<ul>
<li><em>Tor</em> системно блокується (включно з bridges).</li>
<li>З 2021–2024 рр. — активне <em>DPI</em>.</li>
<li>Використання може привертати увагу спецслужб.</li>
<li>В контексті воєнної цензури ризики зростають.</li>
</ul>
</li>
<li>Білорусь:
<ul>
<li><em>Tor</em> блокується.</li>
<li>Фіксація фактів використання <em>Tor</em> можлива на рівні провайдера.</li>
<li>Часто класифікується як інструмент обходу блокувань.</li>
</ul>
</li>
<li>Туреччина:
<ul>
<li>Періодичні блокування <em>Tor</em> та bridges.</li>
<li>Особливо активно — під час політичних криз.</li>
</ul>
</li>
<li>Єгипет:
<ul>
<li>Часткове блокування <em>Tor</em>.</li>
<li><em>DPI</em>, блокування directory-серверів.</li>
</ul>
</li>
</ul>
</li>
</ol>
<p><strong>Висновок.</strong> У межах третього навчального питання з’ясовано, що програми-анонімайзери та проксі-сервери є допоміжними засобами підвищення рівня приватності та обмеженого захисту користувачів у мережі. Встановлено їх основні функції, класифікацію та особливості застосування, а також визначено принципові відмінності між проксі-серверами, анонімізаторами та <em>VPN</em>. Зроблено висновок, що, на відміну від <em>VPN</em>, анонімайзери не забезпечують комплексного криптографічного захисту трафіку, однак можуть ефективно використовуватися для приховування мережевої ідентифікації користувача та зниження ризиків окремих видів мережевих атак.</p>
<p><strong>3. Заключна частина</strong></p>
<p>У ході лекційного заняття було комплексно розглянуто питання захисту інформації на рівні мережі як одного з ключових напрямів забезпечення кібербезпеки інформаційно-комунікаційних систем. Особливу увагу приділено технологіям віртуальних приватних мереж, принципам їх побудови та функціонування, а також ролі криптографічних механізмів у забезпеченні конфіденційності, цілісності й автентичності мережевого трафіку.<br>
Під час заняття узагальнено знання щодо протоколів побудови <em>VPN</em> на різних рівнях моделі <em>OSI</em>, визначено їх функціональні можливості, переваги та обмеження, а також окреслено критерії обґрунтованого вибору протоколів залежно від умов експлуатації та рівня загроз. Окремо розглянуто програми-анонімайзери та проксі-сервери як інструменти підвищення приватності в мережі, підкреслено їх допоміжний характер і відмінність від повноцінних засобів мережевого захисту.<br>
Отримані під час лекції знання формують теоретичну основу для подальшого опанування практичних методів налаштування та використання засобів мережевої безпеки. У сучасних умовах широкомасштабної агресії проти України розуміння принципів захисту мережевих з’єднань є критично важливим для забезпечення стійкого функціонування інформаційних систем, захисту державних і військових ресурсів та підвищення загального рівня кіберстійкості держави.</p>
<p><em><strong>Контрольні запитання і завдання</strong></em></p>
<ol>
<li>Що таке віртуальна приватна мережа (<em>VPN</em>) та з якою метою вона використовується в інформаційно-комунікаційних системах?</li>
<li>Які основні принципи побудови <em>VPN</em> та які компоненти входять до складу віртуальної приватної мережі?</li>
<li>У чому полягає сутність процесів інкапсуляції та тунелювання мережевого трафіку?</li>
<li>Які види <em>VPN</em> з’єднань існують залежно від їх призначення та топології (вузол-вузол, вузол-мережа, мережа-мережа)?</li>
<li>За якими ознаками класифікуються віртуальні приватні мережі та які приклади можна навести для кожної класифікаційної групи?</li>
<li>Які протоколи використовуються для побудови <em>VPN</em> на канальному, мережному та сеансному рівнях моделі <em>OSI</em>?</li>
<li>У чому полягають основні відмінності між протоколами <em>PPTP, L2TP</em> та <em>IPSec</em> з точки зору рівня захищеності?</li>
<li>Які функції виконують протоколи <em>AH</em> та <em>ESP</em> у складі <em>IPSec</em> і чим вони відрізняються між собою?</li>
<li>Що таке проксі-сервер, які основні та додаткові функції він виконує в мережі?</li>
<li>У чому полягає принципова різниця між використанням <em>VPN</em>, проксі-серверів та програм-анонімайзерів (зокрема <em>Tor</em>) для захисту та анонімізації мережевого трафіку?</li>
</ol>
<p><em><strong>Завдання на самостійну підготовку:</strong></em></p>
<ol>
<li>Опрацювати та повторити матеріал лекції, присвячений захисту інформації на рівні мережі, звернувши особливу увагу на поняття <em>VPN</em>, принципи тунелювання та інкапсуляції мережевого трафіку, а також класифікацію віртуальних приватних мереж.</li>
<li>Скласти структурований конспект з теми лекції, у якому перерахувати та впорядкувати основні типи <em>VPN</em>, протоколи їх побудови та відповідні рівні моделі <em>OSI</em>.</li>
<li>Порівняти та узагальнити характеристики протоколів <em>PPTP, L2TP, IPSec</em> та <em>SSL/TLS</em>, оформивши результати у вигляді таблиці з зазначенням рівня захищеності, механізмів автентифікації та шифрування.</li>
<li>Проаналізувати та пояснити відмінності між <em>VPN</em>, проксі-серверами та програмами-анонімайзерами, наводячи приклади їх практичного застосування у цивільних і військових інформаційно-комунікаційних системах.</li>
<li>Підготувати коротке письмове повідомлення (1–2 сторінки) на тему доцільності використання <em>VPN</em> та засобів анонімізації в умовах підвищених кіберзагроз, зокрема в період воєнного стану, зробивши обґрунтовані висновки щодо їх ефективності та обмежень.</li>
</ol>

            
         

        </body>
        </html>