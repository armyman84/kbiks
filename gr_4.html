<!DOCTYPE html>
        <html>
        <head>
            <meta charset="UTF-8">
            <title>&ast;&ast;&Gcy;&rcy;&ucy;&pcy;&ocy;&vcy;&iecy; &zcy;&acy;&ncy;&yacy;&tcy;&tcy;&yacy; &numero; 4&ast;&ast;</title>
            <style>
/* From extension vscode.github */
/*---------------------------------------------------------------------------------------------
 *  Copyright (c) Microsoft Corporation. All rights reserved.
 *  Licensed under the MIT License. See License.txt in the project root for license information.
 *--------------------------------------------------------------------------------------------*/

.vscode-dark img[src$=\#gh-light-mode-only],
.vscode-light img[src$=\#gh-dark-mode-only],
.vscode-high-contrast:not(.vscode-high-contrast-light) img[src$=\#gh-light-mode-only],
.vscode-high-contrast-light img[src$=\#gh-dark-mode-only] {
	display: none;
}

</style>
            
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', system-ui, 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item {
    list-style-type: none;
}

.task-list-item-checkbox {
    margin-left: -20px;
    vertical-align: middle;
    pointer-events: none;
}
</style>
<style>
:root {
  --color-note: #0969da;
  --color-tip: #1a7f37;
  --color-warning: #9a6700;
  --color-severe: #bc4c00;
  --color-caution: #d1242f;
  --color-important: #8250df;
}

</style>
<style>
@media (prefers-color-scheme: dark) {
  :root {
    --color-note: #2f81f7;
    --color-tip: #3fb950;
    --color-warning: #d29922;
    --color-severe: #db6d28;
    --color-caution: #f85149;
    --color-important: #a371f7;
  }
}

</style>
<style>
.markdown-alert {
  padding: 0.5rem 1rem;
  margin-bottom: 16px;
  color: inherit;
  border-left: .25em solid #888;
}

.markdown-alert>:first-child {
  margin-top: 0
}

.markdown-alert>:last-child {
  margin-bottom: 0
}

.markdown-alert .markdown-alert-title {
  display: flex;
  font-weight: 500;
  align-items: center;
  line-height: 1
}

.markdown-alert .markdown-alert-title .octicon {
  margin-right: 0.5rem;
  display: inline-block;
  overflow: visible !important;
  vertical-align: text-bottom;
  fill: currentColor;
}

.markdown-alert.markdown-alert-note {
  border-left-color: var(--color-note);
}

.markdown-alert.markdown-alert-note .markdown-alert-title {
  color: var(--color-note);
}

.markdown-alert.markdown-alert-important {
  border-left-color: var(--color-important);
}

.markdown-alert.markdown-alert-important .markdown-alert-title {
  color: var(--color-important);
}

.markdown-alert.markdown-alert-warning {
  border-left-color: var(--color-warning);
}

.markdown-alert.markdown-alert-warning .markdown-alert-title {
  color: var(--color-warning);
}

.markdown-alert.markdown-alert-tip {
  border-left-color: var(--color-tip);
}

.markdown-alert.markdown-alert-tip .markdown-alert-title {
  color: var(--color-tip);
}

.markdown-alert.markdown-alert-caution {
  border-left-color: var(--color-caution);
}

.markdown-alert.markdown-alert-caution .markdown-alert-title {
  color: var(--color-caution);
}

</style>
        <link href="style.css" rel="stylesheet" type="text/css" />
        </head>
        <body class="vscode-body vscode-light">
            <span id="markdown-mermaid" aria-hidden="true"
                    data-dark-mode-theme="dark"
                    data-light-mode-theme="default"
                    data-max-text-size="50000"></span>
                <h2 id="групове-заняття--4"><strong>Групове заняття № 4</strong></h2>
<h1 id="тестування-веб-додатків-на-вразливість"><strong>ТЕСТУВАННЯ ВЕБ-ДОДАТКІВ НА ВРАЗЛИВІСТЬ.</strong></h1>
<h2 id="навчальні-питання"><strong>Навчальні питання</strong></h2>
<ol>
<li>Загальні відомості про тестування веб-додатків на вразливості.</li>
<li>Інструменти тестування веб-додатків.</li>
</ol>
<h2 id="очікувані-результати-заняття"><strong>Очікувані результати заняття:</strong></h2>
<ol>
<li>Називати та перераховувати основні типи вразливостей веб-додатків відповідно до класифікації <em>OWASP Top-10</em>, ідентифікуючи їх за характерними ознаками у теоретичних і практичних прикладах.</li>
<li>Пояснювати та інтерпретувати принцип роботи веб-додатка як клієнт-серверної системи, описувати роль веб-сервера, <em>CMS</em> та протоколу <em>HTTP</em> у контексті забезпечення інформаційної безпеки.</li>
<li>Розрізняти та класифікувати інструменти тестування веб-додатків (<em>WhatWeb, Whois, Traceroute, WPScan</em>) за їх призначенням, типом аналізу (пасивний / активний) та результатами, що отримуються.</li>
<li>Застосовувати та використовувати на практиці утиліту <em>WhatWeb</em> для ідентифікації технологій веб-сайту, фіксуючи сервер, <em>IP</em>-адресу та країну розміщення ресурсу.</li>
<li>Виконувати отримання реєстраційної та мережевої інформації про веб-ресурс, використовуючи утиліти <em>Whois</em> і <em>Traceroute</em>, та записувати результати аналізу у структурованому вигляді.</li>
<li>Проводити базове сканування <em>WordPress</em>-сайту за допомогою <em>WPScan</em>, визначати версію <em>CMS</em>, тему, плагіни та потенційно небезпечні елементи конфігурації.</li>
<li>Встановлювати взаємозв’язки між результатами сканування та можливими загрозами безпеці веб-додатка, узагальнювати отримані дані й підсумовувати їх у вигляді висновків, придатних для оцінювання.</li>
</ol>
<h2 id="правила-техніки-безпеки-при-проведенні-занять-в-лабораторіях-обчислювальної-техніки"><strong>Правила техніки безпеки при проведенні занять в лабораторіях обчислювальної техніки</strong></h2>
<p>Перед початком роботи користувач повинен:</p>
<ol>
<li>Ознайомитися з інструкцією з техніки безпеки та правилами користування обладнанням.</li>
<li>Перевірити справність електроживлення, кабелів, розеток, монітора, клавіатури, миші.</li>
<li>Переконатися, що робоче місце чисте, сухе і добре освітлене.</li>
<li>Увімкнути комп’ютер лише після дозволу викладача або лаборанта.</li>
</ol>
<p>Під час виконання практичних завдань на ПЕОМ користувач повинен:</p>
<ol>
<li>Виконувати тільки дозволені завдання відповідно до теми заняття.</li>
<li>Працювати акуратно, не торкатися кабелів і роз’ємів електроживлення.</li>
<li>Дотримуватися правильної посадки за комп’ютером (спина пряма, відстань до монітора 50–70 см).</li>
<li>Робити перерви для відпочинку очей та рук (1–2 хв кожні 15–20 хв роботи).</li>
<li>Повідомляти викладача про будь-які несправності або незвичайну роботу ПЕОМ.</li>
</ol>
<p>По завершенню заняття користувач повинен:</p>
<ol>
<li>Зберегти результати роботи та правильно завершити сеанс операційної системи.</li>
<li>Вимкнути комп’ютер у встановленій послідовності.</li>
<li>Привести робоче місце в порядок: прибрати зайві матеріали, вимкнути освітлення при необхідності.</li>
<li>Повідомити викладача про завершення роботи.</li>
</ol>
<p>При роботі на ПЕОМ <strong><em>забороняється</em>:</strong></p>
<ol>
<li>Вмикати або вимикати обладнання без дозволу викладача.</li>
<li>Торкатися електричних розеток, проводів, інших з’єднань.</li>
<li>Підключати сторонні пристрої (флешки, телефони, зарядні тощо) без дозволу.</li>
<li>Їсти, пити, ставити рідини або особисті речі на робочий стіл біля комп’ютера.</li>
<li>Використовувати обладнання не за призначенням, змінювати налаштування системи чи програм.</li>
<li>Без дозволу викладача залишати робоче місце, бігати, голосно розмовляти, жартувати або створювати небезпечні ситуації в приміщенні.</li>
</ol>
<p>Користувач <em><strong>несе особисту відповідальність</strong></em> за:</p>
<ul>
<li>дотримання правил техніки безпеки та внутрішнього розпорядку лабораторії;</li>
<li>збереження обладнання, програмного забезпечення та матеріальних цінностей;</li>
<li>наслідки дій, що призвели до пошкодження техніки або порушення безпеки інших осіб;</li>
<li>виконання розпоряджень, команд викладача чи відповідального за лабораторію.</li>
</ul>
<p style="text-align:center;"><strong>Теоретичні частина</strong></p>
<h2 id="1-питання-загальні-відомості-про-тестування-веб-додатків-на-вразливості"><strong>1 Питання. Загальні відомості про тестування веб-додатків на вразливості.</strong></h2>
<p>Роль веб-додатків має дуже велике значення у сучасному суспільстві та бізнесі. У побудові веб-додатків використовуються різні технології, які швидко розвиваються та вдосконалюються. Проте використання веб-додатків супроводжується ризиками, які можуть привести до порушення безпеки інформації. Це обумовлено тим, що методи, які використовують зловмисники, постійно вдосконалюються. Причиною цього є вразливості компонентів веб-додатків, які можуть існувати в них з початку їх проектування або з’явитися на інших етапах розробки та експлуатації.</p>
<p><strong>Веб-додаток</strong> є клієнт–серверною інформаційною системою, у якій взаємодія між користувачем і серверною частиною здійснюється через комп’ютерну мережу з використанням стандартних мережевих протоколів. Розуміння архітектури веб-додатка є необхідною передумовою для аналізу його захищеності, оскільки більшість вразливостей виникає на стику взаємодії окремих компонентів системи.</p>
<p><strong>Клієнтська частина</strong> веб-додатка зазвичай реалізується у вигляді веб-браузера або іншого клієнтського застосунку та відповідає за формування <em>HTTP</em>-запитів, відображення веб-сторінок і виконання сценаріїв на стороні користувача. До складу клієнтської частини входять <em>HTML</em>-документи, таблиці стилів <em>CSS</em>, сценарії <em>JavaScript</em>, а також інші ресурси, що передаються з веб-сервера. Саме клієнтська частина часто стає об’єктом атак типу міжсайтового виконання сценаріїв (<em>XSS</em>) та маніпуляцій із вхідними параметрами.</p>
<p><strong>Серверна частина</strong> веб-додатка призначена для обробки запитів клієнта, реалізації бізнес-логіки, доступу до баз даних і формування відповідей. Вона може включати веб-сервер, сервер застосунків, інтерпретатори мов програмування та додаткові модулі. Уразливості серверної частини, як правило, пов’язані з некоректною обробкою вхідних даних, помилками аутентифікації та авторизації, неправильним контролем доступу або небезпечною конфігурацією середовища.</p>
<p>Обмін даними між клієнтом і сервером здійснюється за допомогою протоколу <em>HTTP</em> <em>(Hypertext Transfer Protocol)</em> або його захищеної версії <em>HTTPS</em>. Протокол <em>HTTP</em> не забезпечує шифрування переданих даних, що створює ризик їх перехоплення та модифікації, тоді як використання <em>HTTPS</em> із протоколом <em>TLS</em> дозволяє захистити інформацію під час передачі. Неправильне або неповне використання захищених протоколів є однією з причин витоку критичних даних.</p>
<p><strong>Ключові характеристики веб-додатку</strong></p>
<ul>
<li><strong>Доступ</strong>: Відкривається в браузері (Chrome, Firefox, Safari) через URL-адресу, як сайт, але надає функції програми.</li>
<li><strong>Функціонал</strong>: Складніший за сайт, передбачає взаємодію, редагування, введення даних, персоналізацію (наприклад, особистий кабінет).</li>
<li><strong>Архітектура</strong>: Працює за принципом клієнт-сервер: браузер (клієнт) надсилає запит на вебсервер, який обробляє дані та повертає результат.</li>
<li><strong>Незалежність від ОС</strong>: Працює на будь-якій операційній системі (<em>Windows, macOS, Android, iOS</em>), оскільки запускається в браузері.</li>
<li><strong>Приклади</strong>: Онлайн-банкінг, електронна пошта (<em>Gmail</em>), <em>Google Docs</em>, соціальні мережі (<em>Facebook</em>), інтернет-магазини (<em>Rozetka</em>).</li>
</ul>
<p>Принцип роботи веб-додатка представлено на функціональній схемі на рис 1.</p>
<p style="text-align:center;"><img src="media\gr_4\pic1.jpg"></p>
<p style="text-align:center;"><em>Рис. 1. Схема функціонування веб-додатка.</em></p>
<p>Найбільш популярні веб-сервери, що використовуються для функціонування веб-додатків, представлені на рис. 2:</p>
<p style="text-align:center;"><img src="media\gr_4\pic2.jpg"></p>
<p style="text-align:center;"><em>Рис. 2.  Найбільш популярні веб-сервера..</em></p>
<p>Веб-додаток і веб-сайт, здається два абсолютно ідентичних поняття, проте варто зауважити, що у них різні функції, а також компоненти розробки. Як Ви вже зрозуміли веб-додаток це те, що запускається в браузері, проте він включає більшу кількість елементів з якими ми можемо взаємодіяти:</p>
<p>Більш детальну характеристику чим відрізняється веб-додаток і веб-сайт ви можете побачити в табл. 1:</p>
<p>Таблиця 1.</p>
<table border="1">
<thead>
<tr>
<th style="text-align:center"><strong>Технічний аспект</strong></th>
<th style="text-align:center"><strong>Сайт</strong></th>
<th style="text-align:center"><strong>Веб-додаток</strong></th>
</tr>
</thead>
<tbody>
<tr>
<td style="text-align:left"><strong>Внутрішній устрій</strong></td>
<td style="text-align:left">Статичні сторінки, обмежені динамікою</td>
<td style="text-align:left">Динамічний контент, великі інтеракції</td>
</tr>
<tr>
<td style="text-align:left"><strong>Використовувані технології</strong></td>
<td style="text-align:left"><em>HTML, CSS, JavaScript</em></td>
<td style="text-align:left"><em>Front-end і Back-end</em> технології</td>
</tr>
<tr>
<td style="text-align:left"><strong>Архітектура</strong></td>
<td style="text-align:left">Зазвичай односторонній: клієнт-сервер</td>
<td style="text-align:left">Двосторонній: клієнт-сервер, сервер-база даних</td>
</tr>
<tr>
<td style="text-align:left"><strong>Завантаження та навігація</strong></td>
<td style="text-align:left">Перезавантаження для оновлення контенту</td>
<td style="text-align:left">Швидке динамічне завантаження, <em>SPA (Single Page Application)</em></td>
</tr>
<tr>
<td style="text-align:left"><strong>Оновлення та модифікації</strong></td>
<td style="text-align:left">Часті зміни в структурі сайту</td>
<td style="text-align:left">Динамічні оновлення без перезавантаження сторінки</td>
</tr>
<tr>
<td style="text-align:left"><strong>Керування станом</strong></td>
<td style="text-align:left">Обмежене управління станом на клієнті</td>
<td style="text-align:left">Керування станом як на клієнті, так і на сервері</td>
</tr>
<tr>
<td style="text-align:left"><strong>Використання БД</strong></td>
<td style="text-align:left">Обмежене, якщо необхідно</td>
<td style="text-align:left">Розширене використання для зберігання та управління даними</td>
</tr>
<tr>
<td style="text-align:left"><strong>Безпека</strong></td>
<td style="text-align:left">Заснована на HTTPS і базових заходах безпеки</td>
<td style="text-align:left">Складніші заходи безпеки, оскільки обробляються дані користувача</td>
</tr>
<tr>
<td style="text-align:left"><strong>Кешування та оптимізація</strong></td>
<td style="text-align:left">Оптимізація для швидкого завантаження сторінок</td>
<td style="text-align:left">Складніші стратегії кешування та оптимізації для підвищення продуктивності</td>
</tr>
<tr>
<td style="text-align:left"><strong>Мови програмування та фреймворки</strong></td>
<td style="text-align:left"><em>HTML, CSS, JavaScript, jQuery</em></td>
<td style="text-align:left"><em>React, Angular, Vue.js (Front-end), Node.js, Django, Ruby on Rails (Back-end)</em></td>
</tr>
</tbody>
</table>
<p>Важливою складовою архітектури веб-додатка є <strong>система управління вмістом</strong> (<em><strong>CMS</strong></em>, <em><strong>Content Management System</strong></em>).</p>
<p><em><strong>Система управління контентом (CMS)</strong></em> – це програмне забезпечення, що дозволяє створювати, редагувати та керувати вмістом веб-сайту (текстами, зображеннями, відео) без глибоких знань програмування, використовуючи зручний інтерфейс адмін-панелі для керування даними, структурою, дизайном та функціоналом сайту. На професійному жаргоні <em>CMS</em> ще називають “двигун сайту”, який спрощує роботу з контентом, надає готові шаблони дизайну та розширення, дозволяючи користувачам легко оновлювати ресурси.</p>
<p>Основні функції <em>CMS</em>:</p>
<ul>
<li><strong>Створення та редагування контенту</strong>: Додавання, зміна, видалення текстів, фото, відео через візуальний редактор (<em>WYSIWYG</em>).</li>
<li><strong>Управління структурою</strong>: Легке створення сторінок, розділів, меню та навігації.</li>
<li><strong>Дизайн та оформлення</strong>: Використання шаблонів (тем) та візуальних конструкторів для зміни вигляду сайту.</li>
<li><strong>Розширення функціоналу</strong>: Додавання нових можливостей за допомогою плагінів (модулів), таких як форми, галереї, SEO-інструменти.</li>
<li><strong>Керування користувачами</strong>: Надання різних рівнів доступу для різних співробітників.</li>
<li><strong>Публікація</strong>: Планування та відкладена публікація контенту.</li>
</ul>
<p>Використання <em>CMS</em> значно прискорює розробку веб-додатків, проте водночас розширює поверхню атаки за рахунок сторонніх модулів, плагінів і тем оформлення. Наявність застарілих або вразливих компонентів CMS є типовою причиною компрометації веб-ресурсів.</p>
<p>За даними агентства <em>W3Techs</em>, на <em>CMS</em> працює більше половини сайтів в інтернеті.</p>
<p>Перелік найбільш популярніших <em>CMS</em> наведений на рис. 3.</p>
<p style="text-align:center;"><img src="media\gr_4\pic3.jpg"></p>
<p style="text-align:center;"><em>Рис. 3. Популярні CMS у 2025 році.</em></p>
<p>Таким чином, архітектура веб-додатка включає низку взаємопов’язаних компонентів, кожен з яких може містити вразливості. Ефективний аналіз захищеності веб-додатків можливий лише за умови комплексного розгляду клієнтської частини, серверного оточення, протоколів взаємодії та використовуваних програмних компонентів, що й визначає логіку подальшого тестування на вразливість.</p>
<p style="text-align:center;"><strong>Причини виникнення вразливостей веб-додатків</strong></p>
<p>Вразливості веб-додатків виникають унаслідок поєднання технічних, організаційних і людських факторів, що проявляються на різних етапах життєвого циклу програмного забезпечення — від проєктування до експлуатації. Усвідомлення основних причин їх появи є необхідним для коректного аналізу захищеності та інтерпретації результатів тестування.</p>
<p>Однією з основних причин виникнення вразливостей є помилки проєктування, коли вимоги до безпеки не закладаються на початкових етапах створення веб-додатка. У таких випадках механізми автентифікації, авторизації та контролю доступу реалізуються формально або неповно, що створює умови для обходу захисних механізмів навіть без складних технічних атак.</p>
<p>Значну частку вразливостей спричиняють помилки програмної реалізації, зокрема некоректна обробка вхідних даних, відсутність перевірки та фільтрації параметрів, використання небезпечних функцій і застарілих бібліотек. Саме ці недоліки лежать в основі атак типу SQL Injection, XSS, XML External Entities та незахищеної десеріалізації.</p>
<p>Окрему групу причин становлять помилки конфігурації середовища, які виникають під час розгортання або експлуатації веб-додатка. До них належать використання стандартних облікових записів, відкриті адміністративні інтерфейси, надмірні привілеї користувачів, детальні повідомлення про помилки та відсутність оновлень програмного забезпечення. Такі недоліки часто не пов’язані з помилками коду, але суттєво знижують рівень захищеності системи.</p>
<p>Вразливості також можуть бути наслідком використання сторонніх компонентів із відомими недоліками безпеки, зокрема <em>CMS</em>, плагінів, бібліотек і фреймворків. За відсутності належного контролю версій і своєчасного оновлення такі компоненти стають одним із найпростіших шляхів компрометації веб-додатків.</p>
<p>Таким чином, більшість вразливостей веб-додатків має системний характер і зумовлена не окремими технічними помилками, а недостатньою увагою до питань безпеки на всіх етапах створення та використання програмного забезпечення. Це обумовлює необхідність застосування структурованих підходів до аналізу загроз, одним із яких є класифікація <em>OWASP Top-10</em>, що розглядається нижче.</p>
<p style="text-align:center;"><strong><em>OWASP Top-10</em> як базова модель загроз веб-додатків</strong></p>
<p>Для систематизації найбільш поширених загроз безпеці веб-додатків у практиці тестування на проникнення використовується класифікація <em><strong>OWASP Top-10</strong></em>, розроблена некомерційною організацією <em>Open Web Application Security Project</em>. Дана класифікація є загальновизнаним галузевим стандартом і слугує основою як для навчання фахівців з кібербезпеки, так і для практичного аналізу захищеності веб-ресурсів.</p>
<p><em>OWASP Top-10</em> представляє собою <strong>перелік найбільш критичних категорій вразливостей</strong>, які регулярно виявляються у веб-додатках незалежно від платформи, мови програмування або сфери застосування. До переліку входять такі типові загрози, як вставка шкідливих інструкцій, помилки автентифікації та контролю доступу, витік критичних даних, небезпечна конфігурація середовища, міжсайтове виконання сценаріїв, використання компонентів з відомими вразливостями та недостатній моніторинг подій безпеки.</p>
<p>Методична цінність <em>OWASP Top-10</em> полягає в тому, що дана модель дозволяє структурувати процес аналізу захищеності та зосередити увагу на найбільш імовірних і небезпечних сценаріях атак. Кожна категорія вразливостей описує не окрему технічну помилку, а цілий клас проблем, що можуть мати різні прояви в конкретних реалізаціях веб-додатків.</p>
<p>Використання <em>OWASP Top-10</em> у навчальному процесі дає змогу сформувати у тих, хто навчається, цілісне уявлення про природу веб-загроз, навчити співвідносити теоретичні типи вразливостей з практичними результатами сканування та аналізу. Зокрема, інструменти, що застосовуються у межах даного заняття, дозволяють виявляти ознаки небезпечної конфігурації, використання застарілих компонентів, витоку службової інформації та слабких механізмів аутентифікації.</p>
<p>Таким чином, <em>OWASP Top-10</em> виступає не лише довідковим переліком загроз, а й методологічною основою для побудови сценаріїв тестування веб-додатків. Саме з урахуванням цієї класифікації здійснюється подальший вибір інструментів аналізу та формування практичних завдань, спрямованих на виявлення потенційних вразливостей веб-ресурсів.</p>
<p style="text-align:center;"><strong>Перелік основних вразливостей веб-додатків за <em>OWASP Top-10</em></strong></p>
<p>Відповідно до класифікації, запропонованої некомерційною організацією <em>OWASP</em>, до переліку <strong>десяти найбільш критичних вразливостей</strong> веб-додатків належать такі категорії загроз.</p>
<ol>
<li><strong>Вставка інструкцій <em>(Injection)</em></strong> полягає у можливості передавання зловмисником спеціально сформованих даних, які інтерпретуються сервером як команди або інструкції. Найпоширенішим прикладом є <em>SQL</em>-інʼєкції, що дозволяють читати, змінювати або знищувати дані в базах даних.</li>
<li><strong>Порушення автентифікації <em>(Broken Authentication)</em></strong> виникає у випадках, коли механізми входу користувачів реалізовані неналежним чином. Це може призводити до захоплення сесій, підбору облікових даних або несанкціонованого доступу до облікових записів, зокрема адміністративних.</li>
<li><strong>Витік критичних даних <em>(Sensitive Data Exposure)</em></strong> пов’язаний з недостатнім захистом конфіденційної інформації, такої як паролі, персональні дані або фінансова інформація. Причинами є відсутність шифрування, використання застарілих криптографічних алгоритмів або помилки у керуванні ключами.</li>
<li><strong>Атаки на засоби обробки <em>XML (XML External Entities, XXE)</em></strong> виникають під час обробки <em>XML</em>-документів без належних обмежень. Це може дозволити зловмиснику отримувати доступ до внутрішніх файлів системи, здійснювати відмову в обслуговуванні або виконувати несанкціоновані запити.</li>
<li><strong>Неправильний контроль доступу <em>(Broken Access Control)</em></strong> проявляється тоді, коли користувачі можуть виконувати дії або отримувати доступ до ресурсів, що перевищують їхні повноваження. Типовими прикладами є підвищення привілеїв та доступ до чужих даних шляхом маніпуляцій з <em>URL</em> або параметрами запитів.</li>
<li><strong>Небезпечна конфігурація оточення <em>(Security Misconfiguration)</em></strong> охоплює помилки налаштування серверів, платформ, фреймворків і служб. До таких помилок належать відкриті службові інтерфейси, стандартні облікові записи, детальні повідомлення про помилки та відсутність оновлень.</li>
<li><strong>Міжсайтове виконання сценаріїв <em>(Cross-Site Scripting, XSS)</em></strong> дозволяє зловмиснику виконувати власні сценарії у браузері користувача. Це може призводити до викрадення сесій, підміни вмісту сторінок або перенаправлення користувачів на шкідливі ресурси.</li>
<li><strong>Незахищена десеріалізація <em>(Insecure Deserialization)</em></strong> виникає під час обробки серіалізованих об’єктів без перевірки їх цілісності та походження. Успішна атака може призвести до віддаленого виконання коду або порушення логіки роботи веб-додатка.</li>
<li><strong>Використання компонентів з відомими вразливостями <em>(Using Components with Known Vulnerabilities)</em></strong> пов’язане з експлуатацією застарілого або неоновленого програмного забезпечення, бібліотек і плагінів, для яких уже відомі публічні експлойти.</li>
<li><strong>Недостатній моніторинг та ведення журналів подій <em>(Insufficient Logging and Monitoring)</em></strong> унеможливлює своєчасне виявлення атак і реагування на інциденти. Відсутність або низька якість журналювання дозволяє зловмисникам тривалий час залишатися непоміченими.</li>
</ol>
<p>Узагальнення відомостей про вразливостей <em>OWASP Top-10</em> та відповідних потенційних наслідків наведені в табл. 2</p>
<p>Таблиця 2</p>
<table border="1">
<caption><strong>Основні категорії вразливостей веб-додатків за <em>OWASP Top-10</em></strong></caption>
<thead>
<tr>
<th style="text-align:center"><strong>№</strong></th>
<th style="text-align:center;"><strong>Категорія вразливості</strong></th>
<th style="text-align:center;"><strong>Суть вразливості</strong></th>
<th style="text-align:center;"><strong>Потенційні наслідки</strong></th>
</tr>
</thead>
<tbody>
<tr>
<td style="text-align:center">1</td>
<td style="text-align:left"><em>Injection (SQL, OS, LDAP)</em></td>
<td style="text-align:left">Виконання сторонніх команд через некоректно оброблені вхідні дані</td>
<td style="text-align:left">Компрометація БД, виконання коду, повна втрата контролю</td>
</tr>
<tr>
<td style="text-align:center">2</td>
<td style="text-align:left"><em>Broken Authentication</em></td>
<td style="text-align:left">Помилки реалізації автентифікації та керування сесіями</td>
<td style="text-align:left">Захоплення облікових записів, ескалація привілеїв</td>
</tr>
<tr>
<td style="text-align:center">3</td>
<td style="text-align:left"><em>Sensitive Data Exposure</em></td>
<td style="text-align:left">Недостатній захист конфіденційних даних</td>
<td style="text-align:left">Витік персональних і фінансових даних</td>
</tr>
<tr>
<td style="text-align:center">4</td>
<td style="text-align:left"><em>XML External Entities (XXE)</em></td>
<td style="text-align:left">Небезпечна обробка XML-даних</td>
<td style="text-align:left">Доступ до файлів, DoS-атаки</td>
</tr>
<tr>
<td style="text-align:center">5</td>
<td style="text-align:left"><em>Broken Access Control</em></td>
<td style="text-align:left">Недостатній контроль прав доступу</td>
<td style="text-align:left">Несанкціонований доступ до ресурсів</td>
</tr>
<tr>
<td style="text-align:center">6</td>
<td style="text-align:left"><em>Security Misconfiguration</em></td>
<td style="text-align:left">Помилки конфігурації серверів і ПЗ</td>
<td style="text-align:left">Розкриття службової інформації, компрометація</td>
</tr>
<tr>
<td style="text-align:center">7</td>
<td style="text-align:left"><em>Cross-Site Scripting (XSS)</em></td>
<td style="text-align:left">Виконання шкідливих сценаріїв у браузері</td>
<td style="text-align:left">Викрадення сесій, підміна контенту</td>
</tr>
<tr>
<td style="text-align:center">8</td>
<td style="text-align:left"><em>Insecure Deserialization</em></td>
<td style="text-align:left">Обробка небезпечних серіалізованих об’єктів</td>
<td style="text-align:left">Віддалене виконання коду</td>
</tr>
<tr>
<td style="text-align:center">9</td>
<td style="text-align:left"><em>Using Vulnerable Components</em></td>
<td style="text-align:left">Використання застарілих бібліотек і CMS</td>
<td style="text-align:left">Масова експлуатація відомих уразливостей</td>
</tr>
<tr>
<td style="text-align:center">10</td>
<td style="text-align:left"><em>Insufficient Logging &amp; Monitoring</em></td>
<td style="text-align:left">Відсутність належного журналювання</td>
<td style="text-align:left">Неможливість виявлення атак</td>
</tr>
</tbody>
</table>
<p>Отже, наведений перелік вразливостей <em>OWASP Top-10</em> формує базову модель загроз, яка використовується під час аналізу захищеності веб-додатків. Саме з урахуванням цих категорій здійснюється подальший вибір інструментів тестування та інтерпретація результатів практичних завдань, що виконуються у межах даного заняття.</p>
<p>Нижче наведено детальний покроковий алгоритм тестування вебсайту відповідно до методології <em>OWASP Web Security Testing Guide (WSTG)</em>, оформлений у вигляді послідовного практичного процесу, який можна безпосередньо використовувати в навчальних, лабораторних або пентестингових роботах.</p>
<p>Алгоритм охоплює всі етапи життєвого циклу пентесту: від збору даних до формування звіту.</p>
<ol>
<li>
<p><strong>Підготовчий етап (<em>Pre-engagement</em>)</strong></p>
<ul>
<li><em>Крок 1.1. Визначення цілей тестування</em>
<ul>
<li>визначити тип тестування: <em>black-box / grey-box / white-box</em>;</li>
<li>встановити перелік дозволених дій;</li>
<li>визначити домен, піддомени, <em>IP</em>-адреси;</li>
<li>зафіксувати часові обмеження.</li>
</ul>
</li>
<li><em>Крок 1.2. Юридичне та організаційне погодження</em>
<ul>
<li>перевірити наявність дозволу на тестування;</li>
<li>зафіксувати відповідальну особу;</li>
<li>визначити канал екстреного зв’язку.</li>
</ul>
</li>
</ul>
</li>
<li>
<p><strong>Початковий збір даних (<em>Information Gathering</em>)</strong></p>
<ul>
<li><em>Крок 2.1. Пасивний збір інформації</em>
<ul>
<li>визначити доменну інформацію;</li>
<li>зібрати <em>IP</em>-адреси, <em>DNS</em>-записи;</li>
<li>ідентифікувати технології (<em>CMS</em>, сервер, фреймворки);</li>
<li>зібрати відкриті метадані (<em>email</em>, сервіси, сертифікати).</li>
</ul>
</li>
<li><em>Крок 2.2. Активний збір інформації</em>
<ul>
<li>перевірити доступність сервера;</li>
<li>визначити відкриті порти;</li>
<li>встановити тип вебсервера та версії ПЗ;</li>
<li>ідентифікувати <em>CMS</em> і плагіни.</li>
</ul>
</li>
</ul>
<p><strong>Результат етапу</strong>: карта поверхні атаки (<em>attack surface</em>).</p>
</li>
<li>
<p><strong>Мапінг застосунку (<em>Application Mapping</em>)</strong></p>
<ul>
<li><em>Крок 3.1. Аналіз структури сайту</em>
<ul>
<li>ідентифікувати всі доступні <em>URL</em>;</li>
<li>визначити приховані директорії;</li>
<li>знайти резервні файли, <em>backup, test</em>-сторінки.</li>
</ul>
</li>
<li><em>Крок 3.2. Аналіз функціональності</em>
<ul>
<li>реєстрація;</li>
<li>автентифікація;</li>
<li>авторизація;</li>
<li>форми введення;</li>
<li><em>API / JSON / AJAX</em>.</li>
</ul>
</li>
</ul>
</li>
<li>
<p><strong>Аналіз конфігурації та безпеки (<em>Configuration &amp; Deployment</em>)</strong></p>
<ul>
<li><em>Крок 4.1. Перевірка безпекових заголовків</em>
<ul>
<li><em>HTTPS / TLS;</em></li>
<li><em>HSTS;</em></li>
<li><em>CSP;</em></li>
<li><em>X-Frame-Options;</em></li>
<li><em>X-Content-Type-Options.</em></li>
</ul>
</li>
<li><em>Крок 4.2. Аналіз помилок конфігурації</em>
<ul>
<li><em>debug</em>-режими;</li>
<li><em>stack trace</em>;</li>
<li>відображення помилок;</li>
<li>неправильні права доступу.</li>
</ul>
</li>
</ul>
</li>
<li>
<p><strong>Тестування автентифікації (Authentication Testing)</strong></p>
<ul>
<li>
<p><em>Крок 5.1. Аналіз механізму входу</em></p>
<ul>
<li>форма логіну;</li>
<li>обробка помилок;</li>
<li>поведінка при неправильних даних.</li>
</ul>
</li>
<li>
<p><em>Крок 5.2. Перевірка стійкості</em></p>
<ul>
<li><em>brute force;</em></li>
<li><em>credential stuffing;</em></li>
<li>відсутність <em>rate limiting</em>;</li>
<li><em>CAPTCHA / MFA</em>.</li>
</ul>
</li>
</ul>
</li>
<li>
<p><strong>Тестування керування сесіями (<em>Session Management</em>)</strong></p>
<ul>
<li><em>Крок 6.1. Аналіз cookies</em>
<ul>
<li><em>Secure / HttpOnly;</em></li>
<li><em>SameSite</em>;</li>
<li>час життя сесії.</li>
</ul>
</li>
<li><em>Крок 6.2. Перевірка сесій</em>
<ul>
<li>фіксація сесії;</li>
<li>повторне використання токенів;</li>
<li>завершення сесії після <em>logout</em>.</li>
</ul>
</li>
</ul>
</li>
<li>
<p><strong>Тестування контролю доступу (<em>Authorization</em>)</strong></p>
<ul>
<li><em>Крок 7.1. Вертикальна ескалація</em>
<ul>
<li>доступ до <em>admin</em>-функцій;</li>
<li>перевірка ролей.</li>
</ul>
</li>
<li><em>Крок 7.2. Горизонтальна ескалація</em>
<ul>
<li>доступ до ресурсів інших користувачів;</li>
<li>зміна параметрів <em>ID (IDOR)</em>.</li>
</ul>
</li>
</ul>
</li>
<li>
<p><strong>Тестування введення даних (<em>Input Validation</em>)</strong></p>
<ul>
<li><em>Крок 8.1. Ін’єкційні атаки</em>
<ul>
<li><em>SQL Injection;</em></li>
<li><em>Command Injection;</em></li>
<li><em>XPath Injection.</em></li>
</ul>
</li>
</ul>
</li>
</ol>
<ul>
<li><em>Крок 8.2. XSS</em>
- <em>Reflected;</em>
- <em>Stored;</em>
- <em>DOM-based.</em>
<ul>
<li><em>Крок 8.3. Інші вектори</em>
<ul>
<li><em>File Upload;</em></li>
<li><em>Path Traversal;</em></li>
<li><em>XXE.</em></li>
</ul>
</li>
</ul>
</li>
</ul>
<ol start="9">
<li><strong>Тестування бізнес-логіки (<em>Business Logic</em>)</strong>
<ul>
<li><em>Крок 9.1. Аналіз сценаріїв</em>
<ul>
<li>порушення послідовності дій;</li>
<li>обхід обмежень;</li>
<li>повторні запити.</li>
</ul>
</li>
<li><em>Крок 9.2. Маніпуляції</em>
<ul>
<li>зміна параметрів;</li>
<li><em>race condition;</em></li>
<li><em>bypass</em> перевірок.</li>
</ul>
</li>
</ul>
</li>
<li><strong>Тестування <em>API</em> та сучасних компонентів</strong>
<ul>
<li><em>Крок 10.1. API Security</em>
<ul>
<li>відсутність авторизації;</li>
<li>надлишкові методи;</li>
<li>витік даних.</li>
</ul>
</li>
<li><em>Крок 10.2. Клієнтська логіка</em>
<ul>
<li><em>JavaScript;</em></li>
<li>приховані <em>endpoint</em>-и;</li>
<li><em>hardcoded secrets.</em></li>
</ul>
</li>
</ul>
</li>
<li><strong>Перевірка на <em>OWASP Top 10</em></strong>
<ul>
<li><em>Крок 11.1. Кореляція знахідок</em>
<ul>
<li>зіставити вразливості з OWASP Top 10;</li>
<li>визначити критичність;</li>
<li>оцінити ризики.</li>
</ul>
</li>
</ul>
</li>
<li><strong>Постексплуатація (за необхідності)</strong>
<ul>
<li><em>Крок 12.1. Підтвердження ризику</em>
<ul>
<li>доказ можливості експлуатації;</li>
<li>мінімальний <em>impact</em>;</li>
<li>без шкоди системі.</li>
</ul>
</li>
</ul>
</li>
<li><strong>Формування звіту</strong>
<ul>
<li><em>Крок 13.1. Структура звіту</em>
<ul>
<li>опис цілі;</li>
<li>методологія <em>OWASP</em>;</li>
<li>перелік вразливостей;</li>
<li>рівень ризику;</li>
<li>рекомендації щодо усунення.</li>
</ul>
</li>
<li><em>Крок 13.2. Класифікація</em>
<ul>
<li><em>Critical / High / Medium / Low;</em></li>
<li><em>CVSS</em> (за потреби).</li>
</ul>
</li>
</ul>
</li>
</ol>
<p><em><strong>Практичне завдання 1. Перевірте наявність доступу до мережі Інтернет.</strong></em></p>
<p>Для цього:</p>
<ol>
<li>
<p>Запустіть програму <em>VirtualBox</em>.</p>
</li>
<li>
<p>Для віртуальної машини <em>Kali Linux</em> встановіть тип мережевого підключення “<strong>Проміжний адаптер</strong>”.</p>
</li>
<li>
<p>Запустіть віртуальну машину.</p>
</li>
<li>
<p>Визначте одним із відомих Вам способів мережеві параметри віртуальної машини. <strong>Зробіть скріншот</strong> на якому буде <em>іP</em>-адреса віртуальної машини, маска мережі, <em>іР</em>-адреса основного шлюзу та <em>іР</em>-адреса <em>DNS</em>- сервера та вставте його у звіт з групового заняття.</p>
</li>
<li>
<p>Відкрийте термінал та введіть команду:</p>
<p><code>рing  google.com</code></p>
<p>Переконайтесь, що доступ до мережі інтернет є. <strong>Зробіть скріншот</strong> результату виконання цієї команди та вставте його у звіт з групового заняття.</p>
</li>
</ol>
<h2 id="2-питання-інструменти-тестування-веб-додатків"><strong>2 Питання. Інструменти тестування веб-додатків.</strong></h2>
<p>У процесі тестування веб-додатків на вразливість важливе місце займає етап первинного аналізу, метою якого є збір загальної інформації про цільовий веб-ресурс, ідентифікація використовуваних технологій, визначення мережевого оточення та попередня оцінка потенційної поверхні атаки. На даному етапі, як правило, не здійснюється безпосередня експлуатація вразливостей, а формується інформаційна основа для подальшого цілеспрямованого аналізу захищеності.</p>
<p>Для виконання зазначених завдань застосовуються спеціалізовані програмні інструменти, які дозволяють отримувати необхідні відомості про веб-додаток без доступу до його вихідного коду та внутрішньої логіки роботи. Використання таких інструментів дає змогу виявити ознаки небезпечної конфігурації, використання застарілих або вразливих компонентів, а також визначити напрями подальшого тестування відповідно до класифікації <em>OWASP Top-10</em> і методології <em>OWASP Web Security Testing Guide</em>.</p>
<p>Інструменти тестування веб-додатків можуть класифікуватися за різними ознаками залежно від мети аналізу, способу взаємодії з цільовою системою та етапу проведення тестування. Така класифікація дозволяє систематизувати наявні засоби аналізу та усвідомлено обирати відповідні інструменти для розв’язання конкретних завдань під час оцінювання захищеності веб-додатків.</p>
<p><em>За характером взаємодії</em> з веб-додатком інструменти поділяються на <strong>пасивні</strong> та <strong>активні</strong>. Пасивні інструменти здійснюють збір інформації без впливу на роботу веб-додатка, зокрема аналіз <em>HTTP</em>-заголовків, метаданих, мережевих параметрів і відкритих сервісів. Активні інструменти імітують дії потенційного зловмисника, надсилаючи спеціально сформовані запити з метою виявлення вразливостей або помилок конфігурації.</p>
<p><em>За етапами тестування</em> інструменти можна поділити на <strong>засоби збору інформації</strong>, <strong>мапінгу</strong> застосунку та <strong>виявлення вразливостей</strong>. Інструменти засоби збору інформації призначені для отримання загальних відомостей про веб-ресурс і його технологічне оточення. Засоби мапінгу застосунку використовуються для аналізу структури веб-додатка, доступних функцій і точок взаємодії. Інструменти виявлення вразливостей спрямовані на пошук відомих слабких місць у конфігурації, програмних компонентах або логіці роботи веб-додатка.</p>
<p><em>Залежно від об’єкта</em> аналізу інструменти поділяються на <strong>загальні</strong> та <strong>спеціалізовані</strong>. Загальні інструменти застосовуються для аналізу широкого кола веб-додатків незалежно від використовуваних платформ і технологій, тоді як спеціалізовані орієнтовані на конкретні системи управління вмістом, фреймворки або сервіси.</p>
<p>У межах даного заняття розглядаються інструменти, що застосовуються на етапах збору інформації та первинного тестування веб-додатків, зокрема утиліти <em>WhatWeb, Whois, Traceroute</em> та <em>WPScan</em>, які широко використовуються у практиці аналізу захищеності веб-ресурсів.</p>
<p>Розглянемо більш детально зазначені інструменти.</p>
<p style="text-align:center;"><strong>Утиліта <em>WhatWeb</em></strong></p>
<p>Утиліта <a href="https://svyat.tech/how-work-with-whatweb"><em><strong>WhatWeb</strong></em></a> використовується на початковому етапі тестування веб-додатків і належить до інструментів розвідки та пасивного аналізу. Основним призначенням <em>WhatWeb</em> є ідентифікація технологічного стеку веб-ресурсу та отримання загальних відомостей про його програмне й серверне оточення без втручання у внутрішню логіку роботи додатка.</p>
<p><em>WhatWeb</em> <strong>дозволяє визначити</strong> тип і версію веб-сервера, систему управління вмістом (<em>CMS</em>), використані фреймворки, бібліотеки <em>JavaScript</em>, модулі веб-платформ, а також додаткові елементи конфігурації, що можуть впливати на рівень захищеності веб-додатка. Отримана інформація є важливою для формування уявлення про потенційну поверхню атаки та вибору подальших напрямів тестування відповідно до класифікації <em>OWASP Top-10</em>.</p>
<p>Особливістю <em>WhatWeb</em> є використання великої кількості плагінів, кожен з яких орієнтований на виявлення конкретної технології або ознаки її використання. Завдяки цьому інструмент може працювати як у швидкому, малопомітному режимі, так і в агресивному режимі аналізу, що дозволяє отримувати більш детальну інформацію про версії програмного забезпечення та конфігурацію веб-ресурсу.</p>
<p>Результати роботи <em>WhatWe</em>b доцільно використовувати для:</p>
<ul>
<li>попередньої оцінки рівня оновленості програмних компонентів;</li>
<li>виявлення використання відомих або застарілих <em>CMS</em> і плагінів;</li>
<li>визначення доцільності застосування спеціалізованих інструментів подальшого аналізу, зокрема сканерів вразливостей.</li>
</ul>
<p>Таким чином, <em>WhatWeb</em> не є інструментом прямого пошуку вразливостей, проте виконує ключову роль у підготовчому етапі тестування веб-додатків. Його використання дозволяє систематизувати зібрану інформацію, зменшити невизначеність під час подальших етапів аналізу та підвищити ефективність процесу оцінювання захищеності веб-ресурсів.</p>
<p>Загальний синтаксис написання команд <em>WhatWeb</em> наступний:</p>
<p style="text-align:center;"><code>whatweb [опції] &lt;один або декілька URL&gt;</code></p>
<p>Для виклику довідки використовується команда <code>whatweb -h</code></p>
<h3 id="практичне-завдання-2-вивчіть-порядок-використання-утиліти-whatweb"><em><strong>Практичне завдання 2. Вивчіть порядок використання утиліти whatweb.</strong></em></h3>
<p>Для цього:</p>
<ol>
<li>
<p>За допомогою команди <code>whatweb -h</code> викличіть довідку утиліти та уважно проаналізуйте її. З’ясуйте, яка опція відповідає за агресивність сканування. Які є варіанти агресивного сканування. <strong>Зробіть скріншот</strong> на якому буде відображена відповідь на ці питання та вставте його у звіт з групового заняття. <strong>Запишіть у звіт</strong> з групового заняття приклад використання даної опції для агресивного сканування сайту за допомогою утиліти <em>whatweb.</em></p>
</li>
<li>
<p>Почергово утилітою <em>whatweb</em> здійсніть агресивне сканування сайтів. Проаналізуйте отримані результати та на їх основі заповніть табл. 3. Сайти для сканування: надаються викладачем (Резервні сайти, використовувати якщо основні не доступні: надаються викладачем)</p>
<p>Таблиця 3</p>
<table border="1">
<thead>
<tr>
<th></th>
<th>Сайт 1</th>
<th>Сайт 2</th>
<th>Сайт 3</th>
<th>Сайт 4</th>
</tr>
</thead>
<tbody>
<tr>
<td>Який використовується веб-сервер</td>
<td></td>
<td></td>
<td></td>
<td></td>
</tr>
<tr>
<td>іР-адреса сайту</td>
<td></td>
<td></td>
<td></td>
<td></td>
</tr>
<tr>
<td>Країна, де сайт розміщено</td>
<td></td>
<td></td>
<td></td>
<td></td>
</tr>
<tr>
<td>Який використовується <em>СMS</em></td>
<td></td>
<td></td>
<td></td>
<td></td>
</tr>
</tbody>
</table>
</li>
</ol>
<p style="text-align:center;"><strong>Утиліта <em>Whois</em></strong></p>
<p>Утиліта <a href="https://cityhost.ua/uk/blog/scho-take-whois-dlya-chogo-yogo-vikoristovuyut-ta-yak-pereviriti-domen.html"><em><strong>Whois</strong></em></a> використовується на етапі збору інформації та належить до інструментів пасивного аналізу веб-ресурсів. Її основним призначенням є отримання реєстраційних і довідкових відомостей про доменні імена та <em>IP</em>-адреси без безпосередньої взаємодії з логікою роботи веб-додатка.</p>
<p>За допомогою <em>Whois</em> можна отримати інформацію про власника доменного імені, організацію-реєстратора, дату реєстрації та закінчення терміну дії домену, використовувані <em>DNS</em>-сервери, а також контактні дані адміністративних і технічних осіб. У випадку аналізу <em>IP</em>-адрес утиліта дозволяє визначити організацію, якій делеговано відповідний діапазон адрес, та географічне розташування ресурсу.</p>
<p>Інформація, отримана за допомогою <em>Whois</em>, є важливою складовою первинного аналізу захищеності веб-додатків, оскільки дозволяє:</p>
<ul>
<li>ідентифікувати організацію або провайдера, на інфраструктурі якого розміщено веб-ресурс;</li>
<li>встановити термін існування домену, що може опосередковано вказувати на рівень його надійності або тимчасовий характер;</li>
<li>виявити ознаки неправильної або недбалої реєстрації домену, що іноді супроводжує фішингові або шахрайські ресурси.</li>
</ul>
<p>Отримані за допомогою <em>Whois</em> дані не дозволяють безпосередньо виявляти технічні вразливості веб-додатка, проте вони створюють інформаційне підґрунтя для подальшого аналізу, зокрема під час оцінювання мережевої інфраструктури, планування трасування маршрутів або зіставлення результатів з даними інших інструментів рекогносцировки.</p>
<p>Таким чином, утиліта <em>Whois</em> виконує допоміжну, але методично важливу роль у процесі тестування веб-додатків на вразливість, доповнюючи результати ідентифікації технологій та сприяючи формуванню цілісного уявлення про цільовий веб-ресурс і середовище його функціонування.</p>
<h3 id="практичне-завдання-3--за-допомогою-утиліти-whois-отримайте-інформацію-про-сайти"><em><strong>Практичне завдання 3.  За допомогою утиліти Whois отримайте інформацію про сайти.</strong></em></h3>
<p>Для цього:</p>
<ol>
<li>
<p>Відкрийте термінал та введіть команду:</p>
<p style="text-align:center;"><code>whois  url</code></p>
<p>де <em><strong>url</strong></em> - визначена викладачем адреса сайту для отримання інформації про нього.</p>
</li>
<li>
<p><strong>Зробіть скріншот</strong> результатів виконання команди та вставте його у звіт з групового заняття.</p>
</li>
</ol>
<p style="text-align:center;"><strong>Утиліта <em>Traceroute</em></strong></p>
<p>Утиліта <a href="https://hostiq.ua/wiki/ukr/traceroute/"><em><strong>Traceroute</strong></em></a> також використовується на етапі розвідки та первинного аналізу мережевого оточення веб-додатка. Вона належить до інструментів активного мережевого аналізу та призначена для визначення маршруту проходження пакетів від клієнта до цільового веб-ресурсу через мережі <em>TCP/IP</em>.</p>
<p>Принцип роботи <em>Traceroute</em> ґрунтується на послідовному надсиланні мережевих пакетів із контрольованим значенням поля <em>Time To Live (TTL)</em>. Кожен проміжний маршрутизатор, зменшуючи значення <em>TTL</em>, у разі його вичерпання повертає службове повідомлення, що дозволяє визначити <em>IP</em>-адресу відповідного вузла. У результаті формується ланцюг проміжних мережевих пристроїв, через які проходить трафік до цільового сервера.</p>
<p>Залежно від операційної системи та параметрів запуску <em>Traceroute</em> може використовувати різні транспортні протоколи, зокрема <em>ICMP</em> (ключ <em>-I</em>)<em>, UDP</em> (ключ -<em>U</em>) або <em>TCP</em> (ключ -<em>T</em>). У середовищі <em>GNU/Linux</em> і під час роботи з мережевим обладнанням часто застосовується <em>ICMP</em>-режим, який потребує підвищених привілеїв, що додатково демонструє особливості адміністрування мережевих інструментів. Повний перелік можливих опцій можливо переглянути за допомогою команди <em><strong>traceroute --help</strong></em>.</p>
<p>Використання <em>Traceroute</em> під час тестування веб-додатків дозволяє:</p>
<ul>
<li>визначити кількість і розташування проміжних мережевих вузлів між клієнтом і сервером;</li>
<li>ідентифікувати сегменти мережі, у яких можливе фільтрування або моніторинг трафіку;</li>
<li>отримати уявлення про географічне та організаційне розміщення елементів інфраструктури;</li>
<li>виявити потенційні точки відмови або затримки передавання даних.</li>
</ul>
<p>Результати трасування маршруту не дають змоги безпосередньо виявляти вразливості веб-додатка, однак вони є важливим доповненням до даних, отриманих за допомогою <em>WhatWeb</em> і <em>Whois</em>. Сукупний аналіз цих відомостей дозволяє сформувати цілісне уявлення про мережеву архітектуру цільового ресурсу та обґрунтувати подальші кроки тестування.</p>
<p>Таким чином, <em>Traceroute</em> виконує важливу допоміжну роль у процесі аналізу захищеності веб-додатків, забезпечуючи розуміння маршрутизації мережевого трафіку та особливостей інфраструктури, у межах якої функціонує веб-ресурс.</p>
<h3 id="практичне-завдання-4--за-допомогою-утиліти-traceroute-отримайте-інформацію-про-маршрут-проходження-пакетів-до-сайту"><em><strong>Практичне завдання 4.  За допомогою утиліти Traceroute отримайте інформацію про маршрут проходження пакетів до сайту.</strong></em></h3>
<p>Для цього:</p>
<ol>
<li>
<p>Відкрийте термінал та введіть команду:</p>
<p style="text-align:center;"><code>sudo traceroute  -I  url</code></p>
<p>де <em><strong>url</strong></em> - визначена викладачем адреса сайту до якого визначається маршрут проходження пакетів.</p>
</li>
<li>
<p><strong>Зробіть скріншот</strong> результату виконання цієї команди та вставте його у звіт з групового заняття.</p>
</li>
</ol>
<p style="text-align:center;"><strong>Утиліта <em>WPScan</em></strong></p>
<p>Найкращою програмою для сканування <em>WordPress</em> є <a href="https://itorakul.com.ua/wpscan/"><em>WPScan.</em></a></p>
<p><em><strong>WPScan</strong></em> є спеціалізованим інструментом, який застосовується під час тестування на проникнення веб-додатків, побудованих на <em>WordPress</em>, для швидкого визначення їхнього реального стану з точки зору безпеки. Інструмент працює в режимі «чорної скриньки» та не потребує доступу до серверної частини або вихідного коду, що робить його придатним для зовнішнього пентесту.</p>
<p>У практичному пентестингу <em>WPScan</em> використовується після завершення базової розвідки, коли вже відомо, що цільовий ресурс функціонує на <em>WordPress</em>. Основним завданням інструмента є отримання максимальної кількості технічно значущої інформації за мінімальний час. <em>WPScan</em> дозволяє ідентифікувати технологічні та конфігураційні слабкі місця <em>WordPress</em>-додатка, які можуть бути використані як точки входу або основа для подальшої експлуатації, зокрема:</p>
<ul>
<li><strong>визначає</strong> <strong>версію ядра</strong> <em>WordPress</em> та перевіряє її на наявність відомих вразливостей. Це дає змогу швидко встановити, чи є сайт вразливим через застаріле або непатчене ядро.</li>
<li><strong>виявляє</strong> <strong>встановлені та активні плагіни</strong>, їхні версії і наявність публічно відомих уразливостей у цих компонентах. Саме плагіни найчастіше стають причиною компрометації <em>WordPress</em>-сайтів.</li>
<li><strong>визначає активну тему</strong> <em>WordPress</em> і перевірити її на відомі проблеми безпеки, зокрема можливість обходу контролю доступу або витоку інформації.</li>
<li><strong>аналізує файли конфігурації та службові ресурси</strong>, зокрема <em>robots.txt</em>, відкриті каталоги, резервні копії, тестові файли та стандартні адміністративні шляхи, які часто залишаються доступними через помилки налаштування.</li>
</ul>
<p>У розширених сценаріях <em>WPScan</em> може ідентифікувати імена користувачів <em>WordPress</em>, що створює передумови для атак на автентифікацію (<em>brute force, credential stuffing</em>) за наявності слабких політик захисту.</p>
<p><em>WPScan</em> активно використовує сигнатури відомих уразливостей, зіставляючи знайдені компоненти з базою даних публічних <em>CVE</em> та спеціалізованих записів про вразливості <em>WordPress</em>-екосистеми. Це дозволяє пентестеру швидко визначити компоненти, які потенційно можуть бути використані як точки входу, а також оцінити ймовірність успішної експлуатації без виконання ручного аналізу кожного елемента.</p>
<p>У практичній роботі особливу цінність мають результати аналізу файлу <em>robots.txt</em>, відкритих службових каталогів, адміністративних шляхів і резервних файлів, які часто залишаються доступними через недбалу конфігурацію. Такі знахідки нерідко дозволяють перейти від інформаційного збору до спроби обходу механізмів контролю доступу або атаки на автентифікацію.</p>
<p>При інтерпретації результатів <em>WPScan</em> пентестер завжди враховує контекст: не кожна знайдена вразливість є експлуатованою, а деякі з них можуть бути нерелевантними для конкретного сценарію тестування. Тому результати сканування використовуються як відправна точка для подальшого ручного аналізу, перевірки умов експлуатації та оцінювання реального впливу на безпеку системи.</p>
<p>З практичної точки зору <em>WPScan</em> не є інструментом автоматичного зламу, а виконує роль каталізатора процесу пентесту, значно скорочуючи час пошуку потенційних точок атаки. Його ефективність безпосередньо залежить від актуальності бази вразливостей, коректності інтерпретації результатів та досвіду пентестера, який використовує отриману інформацію для побудови подальших сценаріїв тестування.</p>
<p>Загальний синтаксис команди <em>WPScan</em> наступний:</p>
<p><code>wpscan [опції] --url &lt;адреса сайту&gt;</code></p>
<p>Для отримання повної довідки використання даного інструменту слід використати команду <code>wpscan --help</code>.</p>
<h3 id="практичне-завдання-5--вивчіть-порядок-використання-утиліти-wpscan"><em><strong>Практичне завдання 5.  Вивчіть порядок використання утиліти WPScan.</strong></em></h3>
<p>Для цього:</p>
<ol>
<li>
<p>За допомогою команди <code>wpscan -h</code> викличіть довідку утиліти та уважно проаналізуйте її. Особливу увагу зверніть на опцію <em><strong>-e, --enumerate [OPTS]</strong></em> та можливі її аргументи. Ця призначена для перерахування (<em>enumeration</em>) об’єктів <em>WordPress</em> на цільовому сайті. Іншими словами, ця опція наказує <em>WPScan</em> активно шукати та ідентифікувати компоненти <em>WordPress</em>, які можуть мати вразливості або нести цінну інформацію для подальшого аналізу безпеки. Без параметра <em><strong>-e</strong></em> <em>WPScan</em> виконує лише базове визначення <em>WordPress</em>, без глибокого аналізу структури та компонентів. <strong>Зробіть скріншот</strong> на якому буде відображена інформація про можливі аргументи опції <em><strong>-e</strong></em> та вставте його у звіт з групового заняття.</p>
</li>
<li>
<p>Перед початком використання <em>WPScan</em> необхідно оновити її локальну базу даних, яка містить інформацію про відомі вразливості <em>WordPress</em>. Це можливо зробити за допомогою команди <em><strong>wpscan --update.</strong></em> Здійсніть оновлення локальної бази даних утиліти. <strong>Зробіть скріншот</strong> результату оновлення та вставте його у звіт з групового заняття.</p>
</li>
<li>
<p>Запустіть активне сканування сайту &lt;адреса сайту&gt; (адреса сайту визначається викладачем) з метою виявлення компонентів, які можуть містити відомі вразливості. Для цього використайте команду:</p>
<p style="text-align:center;"><code>wpscan --url &lt;адреса сайту&gt;  --random-user-agent  --enumerate p, vt, tt, cb, dbe, u, m</code></p>
<p>де <em><strong>--url <a href="http://www.kostzzso1.com.ua">www.kostzzso1.com.ua</a></strong></em> – вказує цільовий вебсайт, який буде перевірятися;</p>
<p><em><strong>--random-user-agent</strong></em> - змушує <em>WPScan</em> випадковим чином змінювати <em>User-Agent HTTP</em>-запитів з метою ускладнення виявлення сканування системами захисту (<em>WAF, IDS/IPS</em>), зменшення ймовірності блокування запитів, імітації трафіку від різних браузерів або клієнтів;</p>
<p><em><strong>--enumerate p,vt,tt,cb,dbe,u,m</strong></em> – ключова частина команди – перерахування (<em>enumeration</em>) різних об’єктів <em>WordPress</em>. Кожен параметр означає окремий тип аналізу:</p>
<table border="1">
<thead>
<tr>
<th style="text-align:center"><strong>Параметр</strong></th>
<th style="text-align:left"><strong>Значення</strong></th>
<th style="text-align:left"><strong>Що саме робить</strong></th>
</tr>
</thead>
<tbody>
<tr>
<td style="text-align:center"><em><strong>p</strong></em></td>
<td style="text-align:left"><em>Plugins</em></td>
<td style="text-align:left">Виявляє <strong>встановлені плагіни</strong></td>
</tr>
<tr>
<td style="text-align:center"><em><strong>vt</strong></em></td>
<td style="text-align:left"><em>Vulnerable Themes</em></td>
<td style="text-align:left">Виявляє <strong>теми <em>WordPress</em></strong> з відомими вразливостями</td>
</tr>
<tr>
<td style="text-align:center"><em><strong>tt</strong></em></td>
<td style="text-align:left"><em>Timthumbs</em></td>
<td style="text-align:left">Шукає скрипти <em><strong>TimThumb</strong></em>, які історично мають критичні <em>RCE</em>-вразливості</td>
</tr>
<tr>
<td style="text-align:center"><em><strong>cb</strong></em></td>
<td style="text-align:left"><em>Config Backups</em></td>
<td style="text-align:left">Перевіряє наявність <strong>резервних копій конфігураційних файлів</strong> (наприклад, <em>wp-config.php~</em>)</td>
</tr>
<tr>
<td style="text-align:center"><em><strong>dbe</strong></em></td>
<td style="text-align:left"><em>Database Exports</em></td>
<td style="text-align:left">Шукає <strong>експорти баз даних</strong>, які можуть бути доступні з веба</td>
</tr>
<tr>
<td style="text-align:center"><em><strong>u</strong></em></td>
<td style="text-align:left"><em>Users</em></td>
<td style="text-align:left">Перераховує <strong>користувачів <em>WordPress</em></strong> (логіни, <em>ID</em>) — критично для <em>brute-force</em> атак</td>
</tr>
<tr>
<td style="text-align:center"><em><strong>m</strong></em></td>
<td style="text-align:left"><em>Media</em></td>
<td style="text-align:left">Аналізує <strong>медіафайли</strong>, що можуть містити метадані або витоки інформації</td>
</tr>
</tbody>
</table>
</li>
<li>
<p>Уважно проаналізуйте отриману інформацію та <strong>запишіть</strong> у звіт з групового заняття наступні відомості:</p>
<ul>
<li>
<p>Адресу, за якою можливо звернуться до файлу <em>robot.txt</em></p>
</li>
<li>
<p>Версію <em>WordPress</em></p>
</li>
<li>
<p>Які теми <em>WordPress</em> використовує сайт (їх версія, яка існує остання версія)</p>
<table border="1">
<thead>
<tr>
<th style="text-align:center"><strong>Назва теми</strong></th>
<th style="text-align:center"><strong>Встановлена версія</strong></th>
<th style="text-align:center"><strong>Остання версія</strong></th>
</tr>
</thead>
<tbody>
<tr>
<td style="text-align:center"></td>
<td style="text-align:center"></td>
<td style="text-align:center"></td>
</tr>
</tbody>
</table>
</li>
<li>
<p>Які плагіни використовуються на сайті (їх версія, яка існує остання версія):</p>
<table border="1">
<thead>
<tr>
<th style="text-align:center"><strong>Назва плагіна</strong></th>
<th style="text-align:center"><strong>Встановлена версія</strong></th>
<th style="text-align:center"><strong>Остання версія</strong></th>
</tr>
</thead>
<tbody>
<tr>
<td style="text-align:center"></td>
<td style="text-align:center"></td>
<td style="text-align:center"></td>
</tr>
</tbody>
</table>
</li>
<li>
<p>Кількість користувачів та їх імена.</p>
</li>
</ul>
</li>
</ol>
<h3 id="практичне-завдання-6-дослідіть--файл-robottxt"><em><strong>Практичне завдання 6. Дослідіть  файл robot.txt.</strong></em></h3>
<p>Одним із етапів тестування веб-додатків на вразливості є вивчення вмісту файлу <em>robot.txt.</em></p>
<p>Файл <em><strong>robots.txt</strong></em> є службовим текстовим файлом вебсайту, призначеним для керування індексацією ресурсу пошуковими роботами (<em>crawler, spider</em>). Він містить набір правил, які визначають, які розділи сайту дозволено або заборонено сканувати та індексувати пошуковими системами.</p>
<p>Файл складається з текстових директив, основними з яких є:</p>
<ul>
<li><em><strong>User-agent</strong></em> – визначає, до якого пошукового робота застосовуються правила;</li>
<li><em><strong>Disallow</strong></em> – забороняє індексацію зазначеного шляху;</li>
<li><em><strong>Allow</strong></em> – дозволяє індексацію окремих ресурсів у межах забороненого каталогу.</li>
</ul>
<p>Під час аналізу захищеності веб-додатків файл <em>robots.txt</em> розглядається як джерело витоку інформації та активно використовується на етапі розвідки (<em>reconnaissance</em>). Його аналіз може дозволити:</p>
<ul>
<li>ідентифікувати адміністративні панелі;</li>
<li>виявити резервні копії, тестові або службові каталоги;</li>
<li>сформувати початкову карту структури сайту;</li>
<li>визначити потенційні цілі для подальшого аналізу.</li>
</ul>
<p>Отже, для виконання цього завдання :</p>
<ol>
<li>Відкрийте браузер та введіть у адресний рядок адресу розміщення файлу <em>robot.txt</em>, яку Ви визначили у попередньому завданні та натисніть кнопку <em><strong>Enter</strong></em>. В результаті цього у вікні браузера відобразиться вміст зазначеного файлу.</li>
<li>Уважно проаналізуйте вміст файлу та <strong>запишіть</strong> у звіт з групового заняття наступні відомості:
<ul>
<li>повний шлях до панелі адміністратора сайту;</li>
<li>які ресурси заборонені виключно для пошукового робота <em>Yandex</em>.</li>
</ul>
</li>
<li>Перейдіть на сторінку входу до панелі адміністратора сайту, шлях до якої Ви визначили у попередньому пункті цього завдання, <strong>зробіть її скріншот</strong> та вставте й звіт з групового заняття.</li>
</ol>
<table border="1">
<caption><strong>Поточний контроль закріплення теоретичних знань та практичних навичок.</strong></caption>
<thead>
<tr>
<th style="text-align:center">Вид діяльності</th>
<th style="text-align:center", colspan="4">Оцінка за національною шкалою</th>
</tr>
</thead>
<tbody>
<tr>
<th style="text-align:center"></th>
<th style="text-align:center">&quot;2&quot;</th>
<th style="text-align:center">&quot;3&quot;</th>
<th style="text-align:center">&quot;4&quot;</th>
<th style="text-align:center">&quot;5&quot;</th>
</tr>
<tr>
<td style="text-align:center">Вхідний контроль</td>
<td style="text-align:center">0 – 0,4</td>
<td style="text-align:center">0,5 - 0,6</td>
<td style="text-align:center">0,7 – 0,8</td>
<td style="text-align:center">0,9-1,0</td>
</tr>
<tr>
<td style="text-align:center", rowspan="2">Практичні завдання</td>
<td style="text-align:center">&lt;3 завдання</td>
<td style="text-align:center">3 завдання</td>
<td style="text-align:center">4-5 завдання</td>
<td style="text-align:center">6 завдань</td>
</tr>
<tr>
<td style="text-align:center">0 – 0,4</td>
<td style="text-align:center">0,5 - 0,6</td>
<td style="text-align:center">0,7 – 0,8</td>
<td style="text-align:center">0,9-1,0</td>
</tr>
<tr>
<td style="text-align:center">Всього</td>
<td style="text-align:center"><strong>0 - 0,9</strong></td>
<td style="text-align:center"><strong>1,0 - 1,2</strong></td>
<td style="text-align:center"><strong>1,3 – 1,7</strong></td>
<td style="text-align:center"><strong>1,8 – 2,0</strong></td>
</tr>
</tbody>
</table>


<p><strong>3. Заключна частина заняття</strong></p>
<p>У ході групового заняття курсанти закріпили теоретичні положення щодо аналізу захищеності веб-додатків та ролі тестування на вразливості в системі забезпечення кібербезпеки інформаційно-комунікаційних систем. У процесі розгляду архітектури веб-додатків і класифікації вразливостей <em>OWASP Top-10</em> було наочно підтверджено, що більшість інцидентів інформаційної безпеки пов’язані з помилками проєктування, конфігурації та експлуатації веб-ресурсів.<br>
Під час виконання практичних завдань із використанням інструментів <em>WhatWeb, Whois, Traceroute</em> та <em>WPScan</em> курсанти ознайомилися з базовими методами збору інформації про веб-ресурси, ідентифікації використовуваних технологій, визначення мережевої інфраструктури та виявлення потенційно вразливих компонентів, зокрема <em>CMS WordPress</em>. У ході практичної роботи здобуто навички інтерпретації результатів сканування, співвіднесення отриманих даних із можливими загрозами та формування первинних висновків щодо рівня захищеності веб-додатка.<br>
За результатами заняття сформовано розуміння того, що ефективний аналіз захищеності веб-додатків базується на поєднанні теоретичних знань про типові вразливості та практичних умінь роботи зі спеціалізованими інструментами тестування. Отримані знання й практичні навички є необхідною складовою професійної підготовки фахівців з кібербезпеки та створюють підґрунтя для подальшого вивчення методів тестування на проникнення і забезпечення стійкості веб-орієнтованих інформаційних систем в умовах сучасних кіберзагроз.</p>
<p><em><strong>Завдання на самостійну підготовку:</strong></em></p>
<p><em>а) з теоретичної підготовки:</em></p>
<ol>
<li>Повторити та узагальнити основні поняття тестування веб-додатків на вразливість, підготувавши короткий структурований конспект (1–2 стор.) з акцентом на цілі, етапи та місце тестування на проникнення у системі забезпечення кібербезпеки.</li>
<li>Пояснити та проілюструвати класифікацію вразливостей веб-додатків відповідно до <em>OWASP Top-10</em>, охарактеризувавши причини їх виникнення та можливі наслідки експлуатації.</li>
<li>Класифікувати та порівняти основні інструменти аналізу веб-додатків (<em>WhatWeb, Whois, Traceroute, WPScan</em>), визначивши їх призначення, тип аналізу (пасивний або активний) та практичну цінність під час первинного обстеження веб-ресурсів.</li>
</ol>
<p><em>б) з практичної підготовки:</em></p>
<ol>
<li>Застосувати на практиці утиліту <em>WhatWeb</em> для аналізу довільно обраного веб-сайту та зафіксувати використаний веб-сервер, <em>IP</em>-адресу і країну розміщення ресурсу, оформивши результати у вигляді короткої таблиці.</li>
<li>Використати утиліти <em>Whois</em> і <em>Traceroute</em> для отримання реєстраційної та маршрутної інформації про обраний веб-ресурс, проаналізувати отримані дані та сформулювати стислий висновок щодо мережевої інфраструктури сайту.</li>
<li>Провести сканування <em>WordPress</em>-сайту за допомогою <em>WPScan</em> (за умови законності використання), визначити версію <em>CMS</em>, тему та плагіни, після чого підготувати короткий звіт (1 стор.) з аналізом потенційних ризиків безпеки на основі результатів сканування.</li>
</ol>

            
         

        </body>
        </html>