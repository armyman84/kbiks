<!DOCTYPE html>
        <html>
        <head>
            <meta charset="UTF-8">
            <title>&Lcy;&iecy;&kcy;&tscy;&iukcy;&yacy; 8</title>
            <style>
/* From extension vscode.github */
/*---------------------------------------------------------------------------------------------
 *  Copyright (c) Microsoft Corporation. All rights reserved.
 *  Licensed under the MIT License. See License.txt in the project root for license information.
 *--------------------------------------------------------------------------------------------*/

.vscode-dark img[src$=\#gh-light-mode-only],
.vscode-light img[src$=\#gh-dark-mode-only],
.vscode-high-contrast:not(.vscode-high-contrast-light) img[src$=\#gh-light-mode-only],
.vscode-high-contrast-light img[src$=\#gh-dark-mode-only] {
	display: none;
}

</style>
            
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', system-ui, 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item {
    list-style-type: none;
}

.task-list-item-checkbox {
    margin-left: -20px;
    vertical-align: middle;
    pointer-events: none;

}
</style>
<style>
:root {
  --color-note: #0969da;
  --color-tip: #1a7f37;
  --color-warning: #9a6700;
  --color-severe: #bc4c00;
  --color-caution: #d1242f;
  --color-important: #8250df;
}

</style>
<style>
@media (prefers-color-scheme: dark) {
  :root {
    --color-note: #2f81f7;
    --color-tip: #3fb950;
    --color-warning: #d29922;
    --color-severe: #db6d28;
    --color-caution: #f85149;
    --color-important: #a371f7;
  }
}

</style>
<style>
.markdown-alert {
  padding: 0.5rem 1rem;
  margin-bottom: 16px;
  color: inherit;
  border-left: .25em solid #888;
}

.markdown-alert>:first-child {
  margin-top: 0
}

.markdown-alert>:last-child {
  margin-bottom: 0
}

.markdown-alert .markdown-alert-title {
  display: flex;
  font-weight: 500;
  align-items: center;
  line-height: 1
}

.markdown-alert .markdown-alert-title .octicon {
  margin-right: 0.5rem;
  display: inline-block;
  overflow: visible !important;
  vertical-align: text-bottom;
  fill: currentColor;
}

.markdown-alert.markdown-alert-note {
  border-left-color: var(--color-note);
}

.markdown-alert.markdown-alert-note .markdown-alert-title {
  color: var(--color-note);
}

.markdown-alert.markdown-alert-important {
  border-left-color: var(--color-important);
}

.markdown-alert.markdown-alert-important .markdown-alert-title {
  color: var(--color-important);
}

.markdown-alert.markdown-alert-warning {
  border-left-color: var(--color-warning);
}

.markdown-alert.markdown-alert-warning .markdown-alert-title {
  color: var(--color-warning);
}

.markdown-alert.markdown-alert-tip {
  border-left-color: var(--color-tip);
}

.markdown-alert.markdown-alert-tip .markdown-alert-title {
  color: var(--color-tip);
}

.markdown-alert.markdown-alert-caution {
  border-left-color: var(--color-caution);
}

.markdown-alert.markdown-alert-caution .markdown-alert-title {
  color: var(--color-caution);
}

</style>
        <link href="style.css" rel="stylesheet" type="text/css" /> 
        </head>
        <body class="vscode-body vscode-light">
            <span id="markdown-mermaid" aria-hidden="true"
                    data-dark-mode-theme="dark"
                    data-light-mode-theme="default"
                    data-max-text-size="50000"></span>
                <h2 id="лекція-8">Лекція 8</h2>
<h3 id="тема-2-основи-комутації-та-експлуатації-інформаційно-комунікаційних-систем">Тема 2: ОСНОВИ КОМУТАЦІЇ ТА ЕКСПЛУАТАЦІЇ ІНФОРМАЦІЙНО-КОМУНІКАЦІЙНИХ СИСТЕМ</h3>
<h3 id="тема-лекції-основи-комутації-та-маршрутизації-в-сучасних-ікс">Тема лекції: <strong>Основи комутації та маршрутизації в сучасних ІКС</strong></h3>
<h2 id="навчальні-питання"><strong>Навчальні питання:</strong></h2>
<ol>
<li>Основи комутації.</li>
<li>Маршрутизація в сучасних ІКС.</li>
</ol>
<h2 id="очікувані-результати-заняття"><strong>Очікувані результати заняття:</strong></h2>
<ol>
<li>Визначити основні поняття комутації та маршрутизації в інформаційно-комунікаційних системах.</li>
<li>Описати принципи роботи мереж з комутацією каналів і пакетів.</li>
<li>Ідентифікувати типи комутаторів та пояснити їх роль у мережевій інфраструктурі.</li>
<li>Пояснити механізм формування та оновлення таблиці маршрутизації.</li>
<li>Класифікувати види маршрутизації (статична, динамічна, за замовчуванням) і встановити взаємозв’язки між ними.</li>
<li>Порівняти та інтерпретувати відмінності між основними протоколами маршрутизації (<em>RIP, OSPF, BGP</em>).</li>
<li>Навести приклади застосування різних методів комутації й протоколів маршрутизації у сучасних мережах.</li>
<li>Підсумувати отримані знання, візуалізувавши процеси комутації та маршрутизації у вигляді схем чи діаграм.</li>
</ol>
<hr>
<h3 id="вступ"><strong>ВСТУП</strong></h3>
<p>Сучасний світ неможливо уявити без ефективних систем передавання інформації. Від надійності та швидкодії комунікаційних мереж залежить робота державних структур, бізнесу, медіа, енергетичних систем, транспорту, а найголовніше – обороноздатність країни.<br>
Після початку широкомасштабної збройної агресії росії проти України питання захисту, стійкості та автономності інформаційно-комунікаційних систем (ІКС) набуло особливої актуальності. Війна показала, що інформаційна інфраструктура є не менш важливою, ніж енергетична чи транспортна, адже від її функціонування залежить управління військовими операціями, координація дій цивільного захисту, а також безперервний зв’язок між владою, військом та громадянами.<br>
У таких умовах надзвичайно важливо розуміти, як працюють механізми комутації та маршрутизації, що забезпечують ефективне передавання даних у складних мережах — від локальних мереж навчальних закладів і підприємств до глобальних систем зв’язку, включаючи критичні інфраструктури державного рівня.<br>
Вивчення цієї теми дозволяє:</p>
<ul>
<li>зрозуміти принципи організації обміну інформацією між вузлами мережі;</li>
<li>оцінити ефективність різних методів комутації в умовах високого навантаження або часткового руйнування мереж;</li>
<li>навчитися оптимізувати маршрути передачі даних, що має практичне значення при побудові безпечних і відмовостійких систем зв’язку;</li>
<li>розвивати навички побудови резервованих каналів комунікації, здатних працювати навіть за умов інформаційних атак чи перебоїв у енергопостачанні.</li>
</ul>
<p>Отже, вивчення основ комутації та маршрутизації є не лише теоретично важливим, але й стратегічно необхідним для підготовки фахівців, здатних підтримувати цифрову стійкість України та забезпечувати інформаційну безпеку в умовах сучасних викликів.</p>
<hr>
<h3 id="основна-частина"><strong>ОСНОВНА ЧАСТИНА</strong></h3>
<h3 id="навчальне-питання-1-основи-комутації"><strong>Навчальне питання 1. ОСНОВИ КОМУТАЦІЇ</strong></h3>
<p>Комутація є необхідним елементом зв'язку вузлів між собою, що дозволяє скоротити кількість необхідних ліній зв'язку і підвищити завантаження каналів зв'язку. Практично неможливо надати кожній парі вузлів виділену лінію зв'язку, тому в мережах завжди застосовується той або інший спосіб комутації абонентів, яка використовує існуючі лінії зв'язку для передачі даних різних вузлів.</p>
<p><strong>Комутація</strong> – процес з'єднання абонентів комунікаційної мережі через транзитні вузли.</p>
<p>Комунікаційні мережі повинні забезпечувати зв'язок своїх абонентів між собою. Абонентами можуть виступати комп’ютери, сегменти локальних мереж, факс-апарати або телефонні співрозмовники. Як правило, в мережах загального доступу неможливо надати кожній парі абонентів власну фізичну лінію зв’язку, якою вони могли б монопольно «володіти» і використовувати у будь-який час. Тому в мережі завжди застосовується певний спосіб комутації абонентів, який забезпечує розподіл наявних фізичних каналів між кількома сеансами зв'язку і між абонентами мережі.</p>
<p><strong>Комунікацією</strong> називається процес передавання інформації між кінцевими вузлами через мережу транзитних вузлів.</p>
<p>Серед множини підходів до вирішення задачі комунікації виділяють два основних (рис.1.1):</p>
<ul>
<li>Комутація каналів.</li>
<li>Комутація пакетів.</li>
</ul>
<p style="text-align: center;"><img src="media\l_8\pic1.jpg"></p>
<p style="text-align:center;"><em>Рис 1.1. Види комутації</em></p>
<p><em><strong>Комутація каналів</strong></em></p>
<p>Мережі з комутацією каналів мають давню історією, бо вони здавна застосовуються у телефонних мережах. Мережі з комутацією пакетів є порівняно молодими, з’явилися у 60-х роках з появою перших комп’ютерних мереж.</p>
<p>Комутаційна мережа складається з комутаторів <strong>К1-К4</strong>, які об’єднані лініями зв’язку. Кожна лінія має однакову пропускну здатність. Кожен абонент під’єднується за допомогою термінального пристрою, що відправляє дані до мережі з постійною швидкістю (запропоноване навантаження) (рис. 1.2).</p>
<p style="text-align: center;"><img src="media\l_8\pic2.jpg"></p>
<p style="text-align:center;"><em>Рис. 1.2 Мережа з комутацією каналів</em></p>
<p><em><strong>Встановлення з’єднання</strong></em></p>
<p>Нехай абонент <strong>А1</strong> хоче передати інформацію абоненту <strong>Б3</strong>. Абонент <strong>А1</strong> відправляє у мережу запит, де вказано адресу абонента Б3. За мету ставиться встановлення інформаційного каналу між абонентами <strong>А1</strong> і <strong>Б3</strong>, щоб на всьому шляху дані передавалися з однаковою швидкістю, без необхідності їх буферизації.<br>
Для створення каналу запит проходить через всі комутатори від абоненту <strong>А1</strong> до абоненту <strong>Б3</strong> і переконується, що всі відрізки шляху є вільними. Також, потрібно переконатися, що вузол <strong>Б3</strong> не є зайнятим в іншому з’єднанні.<br>
Для фіксації з’єднання в кожному із комутаторів запам’ятовується інформація про резервування і виконується внутрішнє з’єднання портів, що відповідають маршруту просування даних.</p>
<p><em><strong>Відмова у встановленні з’єднання</strong></em></p>
<p>Якщо інша пара абонентів (наприклад, <strong>А2</strong> і <strong>Б2</strong>) захоче встановити з’єднання, мережа їм відмовить, бо єдина лінія, що пов’язує комутатори <strong>К2</strong> та <strong>К3</strong> вже зайнята з’єднанням <strong>А1</strong> та <strong>Б1</strong>.<br>
При відмові мережа повідомляє про це.</p>
<p><em><strong>Гарантована пропускна здатність</strong></em></p>
<p>Після встановлення з’єднання абонентів <strong>А1</strong> і <strong>Б3</strong>, в їх користування надається канал з фіксованою пропускною здатністю, незалежно від існування інших з’єднань в мережі.<br>
Навантаження мережі буде впливати лише на ймовірність відмови у з’єднанні. Мережа просуває дані з низьким і постійним рівнем затримки, що є важливим при передачі мультимедійних даних (звук, відео).</p>
<p><em><strong>Комутація пакетів</strong></em></p>
<p>Техніку комутації пакетів було спеціально розроблено для передачі комп’ютерного трафіку. Тут, всі дані, що передаються по мережі розбиваються у вихідному вузлі на невеликі частинки – пакети (кадри, комірки) (рис.1.3).</p>
<p style="text-align: center;"><img src="media\l_8\pic3.jpg"></p>
<p style="text-align:center;"><em>Рис. 1.3 Поділ даних на пакети перед відправленням</em></p> 
<p>Кожний пакет має заголовок в якому вказано адресу призначення. В кінці пакету вказано контрольну суму, яка потрібна для перевірки вірності переданої інформації.</p>
<p>Таким чином, <strong>комутація пакетів</strong> — принцип комутації, при якому інформація розділяється на окремі пакети, які передаються в мережі незалежно один від одного. В таких мережах, по одній фізичній лінії зв'язку, можуть обмінюватися даними багато вузлів (рис.1.4).</p>
<p style="text-align: center;"><img src="media\l_8\pic4.jpg"></p>
<p style="text-align:center;"><em>Рис. 1.4 Мережа з комутацією каналів</em></p>
<p>За комутацію пакетів в мережі відповідає <strong>мережевий комутатор</strong> (англ. <em>network switch</em>) або <strong>світч</strong> (від англ. <em><strong>switch</strong></em> — «перемикач») – пристрій, призначений для з'єднання декількох вузлів комп'ютерної мережі в межах одного сегмента.<br>
Комутатор працює на канальному рівні моделі <em>OSI</em>, і тому в загальному випадку може тільки поєднувати вузли однієї мережі по їхніх <em>MAC</em>-адресах.<br>
Комутатор здійснює пересилку пакетів між абонентами мережі на основі так званої таблиці комутації, яку ще іноді називають <em>CAM</em>-таблиця.</p>
<p><em><strong>CAM</strong></em> (<em><strong>Content Addressable Memory</strong></em>) або <em><strong>L2 Forwarding Table</strong></em>, таблиця в якій зберігаються <em>MAC</em>-адреси. Весь процес комутації на другому рівні повністю заснований на <em>MAC</em>-адресах, тому комутатору необхідно знати інформацію не тільки про ті пристрої, які підключені безпосередньо до його портів, але і знати інформацію про пристрої, що знаходяться за сусідніми комутаторами. Як тільки комутатор отримує кадр на вхідний порт, він відразу поміщає його в чергу до тих пір, поки не вирішить через який порт (інтерфейс) цей кадр потрібно відправити. Рішення комутатор приймає після процедури пошуку <em>MAC</em>-адреси одержувача в таблиці <em>CAM</em>. Приклад CAM-таблиці комутатора Cisco 2960 наведений на рис. 1.5.</p>
<p style="text-align: center;"><img src="media\l_8\pic7.jpg"></p>
<p style="text-align:center;"><em>Рис. 1.5. Таблиця комутації комутатора Cisco 2960</em></p>
<p>Отже, яким чином відбувається заповнення таблиці комутації (<em>CAM</em>-таблиці) та подальша комутація кадрів?</p>
<ol>
<li>Комутатор в першу чергу вивчає отриманий кадр та знаходить в ньому <em>MAC</em>-адресу відправника і одразу записує до <em>CАМ</em>-таблиці номер порту (інтерфейсу) з якого прийшов кадр, <em>MAC</em>-адресу відправника і номер <em>Vlan</em>, до якої належить відправник.</li>
<li>Далі комутатор в отриманому кадрі знаходить <em>MAC</em>-адресу отримувача та перевіряє чи є в його <em>CAM</em>-таблиці запис, який містить дану <em>MAC</em>-адресу. сподіваючись знайти за яким портом і в якому <em>Vlan</em>-і знаходиться отримувач кадру. Якщо в таблиці вже є запис, який містить <em>MAC</em>-адресу отримувача комутатор надсилає отримуваний кадр на порт, який у <em>CAM</em>-таблиці відповідає визначеній <em>MAC</em>-адресі.</li>
<li>В тому випадку, якщо такого запису не існує комутатор розсилає кадр на всі порти за винятком того, з якого цей кадр прийшов. Цей процес називається <em>unknown unicast flooding</em>.</li>
<li>Відповідно відповідь на комутатор вернеться тільки з порту за яким буде пристрій, який має <em>MAC</em>-адресу, яка відповідає <em>МАС</em>-адресі отримувача. Після цієї операції в <em>САМ</em>-таблиці комутатора з’явиться запис який буде містити <em>MAC</em>-адресу отримувача та номер порту, за яким він розташований.</li>
</ol>
<p>За замовчуванням час життя запису в таблиці <em>CAM</em>-таблиці становить <strong>300 секунд</strong>, тобто якщо пристрій не давав про себе знати протягом 300 секунд, то запис про нього стирається. Це зроблено для того, щоб <em>CAM</em>-таблиця не переповнювалась.</p>
<p><em>Схеми комутації на аналогії з транспортними дорогами</em></p>
<p><strong>Комутація пакетів</strong></p>
<p>Для розуміння механізму комутації, можна провести аналогію із транспортними дорогами, де автомобілі – це пакети, дороги – лінії зв’язку, перехрестя – комутатори. Автомобілі рухаються незалежно, згідно пропускної здатності доріг і можуть створювати завади один одному. Інтенсивний трафік призводить до перевантаження доріг, в результаті утворюються корки (як черги пакетів в комутаторах).<br>
На перехрестях кожна машина обирає свій напрямок до пункту призначення (комутація потоків у комутаторі). Світлофор або регулювальник обирає черговість проходження потоків.<br>
До утворення заторів на дорогах призводить нерівномірність руху автомобілів, особливо на вузьких вулицях.</p>
<p><strong>Комутація каналів</strong></p>
<p>Є подібною до організованої колони автобусів, що рухається з дітьми на екскурсію. Щоб колонна рухалася без перешкод, заздалегідь розробляється маршрут. На всіх відрізках шосе протягом всього маршруту виділяється окрема смуга. Вона буде заблокованою для інших автомобілів на певний час від початку руху і до закінчення проходження колони.<br>
Під час руху всі автобуси їдуть з однаковою швидкістю з рівномірним інтервалом і не створюють собі перешкод. Але, в цьому випадку автомобілі не можуть діяти самостійно (наприклад, їхати не за маршрутом) і дорога використовується не раціонально (є закритою для інших автомобілів).</p>
<p>Порівняльна характеристика видів комутації наведено в табл.1</p>
<p>Таблиця 1</p>
<table>
<thead>
<tr>
<th style="text-align:center"><strong>Комутація каналів</strong></th>
<th style="text-align:center"><strong>Комутація пакетів</strong></th>
</tr>
</thead>
<tbody>
<tr>
<td style="text-align:justify">Потрібно попередньо встановлювати з’єднання</td>
<td style="text-align:justify">Не потрібно попередньо встановлювати з’єднання (дейтаграмне з’єднання)</td>
</tr>
<tr>
<td style="text-align:justify">Адреса потрібна лише на етапі встановлення з’єднання</td>
<td style="text-align:justify">Адреса та службова інформація передається з кожним пакетом</td>
</tr>
<tr>
<td style="text-align:justify">Мережа може відмовити у встановленні з’єднання</td>
<td style="text-align:justify">Мережа завжди готова прийняти дані</td>
</tr>
<tr>
<td style="text-align:justify">Гарантована пропускна здатність для абонентів</td>
<td style="text-align:justify">Пропускна здатність для абонентів є невідомою, затримки передачі є випадковими</td>
</tr>
<tr>
<td style="text-align:justify">Трафік реального часу передається без затримок</td>
<td style="text-align:justify">Ресурси мережі використовуються ефективно при передачі нерівномірного трафіку.</td>
</tr>
<tr>
<td style="text-align:justify">Висока надійність передачі</td>
<td style="text-align:justify">Можливі втрати внаслідок переповнення буферу</td>
</tr>
<tr>
<td style="text-align:justify">Нераціональне використання пропускної здатності каналів, що зменшує ефективність мережі</td>
<td style="text-align:justify">Автоматичний динамічний розподіл пропускної здатності фізичних каналів у відповідності до фактичної інтенсивності трафіку абонентів.</td>
</tr>
</tbody>
</table>
<hr>
<h3 id="навчальне-питання-2-маршрутизація-в-сучасних-ікс"><strong>Навчальне питання 2. МАРШРУТИЗАЦІЯ В СУЧАСНИХ ІКС</strong></h3>
<p><strong>Маршрутизація</strong> (англ. <em>Routing</em>) – процес визначення маршруту прямування інформації між мережами. Маршрутизатор (або роутер від англ. <em>router</em>) приймає рішення, що базується на <em>іP</em>-адресі отримувача пакету. Для того, щоб переслати пакет далі, всі пристрої на шляху слідування використовують <em>іP</em>-адресу отримувача. Для прийняття правильного рішення маршрутизатор має знати напрямки і маршрути до віддалених мереж.</p>
<p><strong>Маршрут</strong> – це послідовність інтерфейсів (портів) маршрутизаторів, які повинен пройти пакет від джерела до адресата.</p>
<p>Маршрутизація складається з двох етапів:</p>
<ul>
<li>вивчення мережі (routing);</li>
<li>просування пакетів через маршрутизатор (forwarding).</li>
</ul>
<p><em>На першому етапі</em> відбувається вивчення мережі: які підмережі є в цій складеній мережі та які маршрутизатори та як вони об’єднані між собою.</p>
<p><em>Другий етап</em> маршрутизації виконується коли мережу вже вивчено і на вхід маршрутизатора надійшов пакет. Для цього пакету потрібно визначити куди саме його потрібно відправити.</p>
<p>В якості прикладу розглянемо схему складеної мережі (рис. 2.1.), яка складається з окремих підмереж. Для кожної підмережі визначені її адреса та маска, а також маршрутизатори, які об’єднують ці мережі.</p>
<p align="center"><img src="media\l_8\pic5.jpg"></p>
<p style="text-align:center;"><em>Рис. 2.1 Схема мережі</em></p>
<p>Припустимо, що ми розглядаємо маршрутизатор <em><strong>D</strong></em> і на нього прийшов пакет. Маршрутизатор повинен вирішити, що йому робити з цим пакетом.</p>
<p>Варіанти дій маршрутизатора:</p>
<ol>
<li>
<p>Мережа, для якої був призначений пакет, під’єднана безпосередньо до маршрутизатора.</p>
<p>У маршрутизатора <em><strong>D</strong></em> таких мереж – 3. В цьому випадку маршрутизатор передає пакет безпосередньо в цю мережу.</p>
</li>
<li>
<p>Потрібна нам мережа під’єднана до іншого маршрутизатора і ми знаємо який маршрутизатор нам потрібний.</p>
<p>В цьому випадку маршрутизатор <em><strong>D</strong></em> передає пакет на наступний маршрутизатор, який може передати пакет в потрібну нам мережу. Такий маршрутизатор називається <strong>шлюзом</strong>.</p>
</li>
<li>
<p>На маршрутизатор надійшов пакет для мережі, маршрут до якої ми не знаємо. В цьому випадку маршрутизатор <strong>відкидає пакет</strong>.</p>
</li>
</ol>
<p>Що потрібно знати маршрутизатору, щоб вирішати куди відправити пакет?</p>
<p>По перше, у маршрутизатора є декілька інтерфейсів до яких під’єднані мережі. Потрібно визначити у який з цих інтерфейсів відправляти пакет. Потім потрібно визначити, що саме конкретно потрібно робити з цим пакетом. Відправити в підключену мережу чи наступному маршрутизатору (або одному із).</p>
<p>Цю інформацію маршрутизатор зберігає в так званій <strong>таблиці маршрутизації</strong> (ТМ).</p>
<p>Отже, <strong>таблиця маршрутизації</strong> (англ. <em>routing table</em>)  — електронна таблиця (файл) або база даних, що зберігається на маршрутизаторі або мережевому комп'ютері, що описує відповідність між адресами призначення і інтерфейсами, через які слід відправити пакет даних до наступного маршрутизатора.<br>
ТМ містить дані, за якими маршрутизатор приймає рішення про спрямування пакетів. Кожен запис таблиці відповідає певній мережі (мережі призначення) та має такі поля:</p>
<ul>
<li><strong>адреса мережі призначення</strong> – адреса інтерфейсу маршрутизатора в мережі призначення;</li>
<li><strong>маска мережі призначення</strong> (префікс /32 або маска 255.255.255.255 вказує на вузол мережі);</li>
<li><strong>адреса шлюзу</strong> – адреса інтерфейсу маршрутизатора або хоста, на який слід передавати пакети, спрямовані в мережу призначення (це наступний, або перший шлюз на шляху до мережі призначення). Крім того може мати значення on-link (під’єднаний), що говорить про те, що пакет потрібно передати в мережу яка безпосередньо під’єднана до вихідного інтерфейсу;</li>
<li><strong>інтерфейс</strong> – залежно від ОС, це може бути порядковий номер, деякий унікальний ідентифікатор або символьне ім'я інтерфейсу вузла, через який досяжний наступний шлюз (в ОС Windows інтерфейси позначаються їх <em>іP</em>-адресами, в ОС <em>Linux</em> – ім’я мережевого інтерфейсу);</li>
<li><strong>метрика</strong> – числовий показник якості маршруту, потрібний для обчислення найкоротших маршрутів до приймачів (що метрика менше, то краще маршрут);</li>
<li><strong>таймер</strong> – кількість часу з моменту надходження останнього оновлення;</li>
<li>інші поля.</li>
</ul>
<p>Залежно від моделі маршрутизатора та протоколів маршрутизації, у таблиці можуть бути й інші дані. Приклад таблиці маршрутизації, що зберігається на ПЕОМ наведений на рис. 2.2</p>
<p align="center"><img src="media\l_8\pic6.jpg"></p>
<p style="text-align:center;"><em>Рис. 2.2 Приклад таблиці маршрутизації</em></p>
<p>Часто виникає питання: “А що робити коли мережа, для якої надійшов пакет знаходиться не за одним маршрутизатором і для того щоб до неї попасти необхідно пройти декілька маршрутизаторів?” Що в такому випадку потрібно вносити до таблиці маршрутизації? Тут правила достатньо прості – в таблицю маршрутизації записується <strong>тільки перший крок</strong>, <strong>адреса наступного маршрутизатора</strong>. Все що знаходиться далі – нас не цікавить. Вважається, що наступний маршрутизатор повинен знати правильний маршрут до потрібної мережі. Він знає наступний маршрутизатор, а той знає наступний крок і так далі поки не дійдемо до потрібної нам мережі.</p>
<p>Можна помітити, що на схемі (рис. 2.1) в одну мережу можна потрапити двома шляхами: перший шлях проходить через один маршрутизатор <em><strong>F</strong></em>, а другий через 2 маршрутизатори <em><strong>B</strong></em> та <em><strong>E</strong></em>. В цьому відмінність мережевого рівня від канального. На канальному рівні має бути тільки одне з’єднання, а на мережевому допускається для підвищення надійності декілька шляхів до однієї і тієї ж мережі. Який шлях обрати? Для цього використовується поле метрика в таблиці маршрутизації. <strong>Метрика</strong> – це деяке число, яке характеризує відстань від однієї мережі до іншої. Якщо є декілька маршрутів до однієї мережі, завжди обирається маршрут з меншою метрикою.</p>
<p>Раніше метрика враховувала тільки кількість маршрутизаторів, через які необхідно передати пакет. Сьогодні метрика враховує ряд характеристик таких як пропускна здатність каналів, швидкість передачі інформації, завантаженість каналів, тощо.</p>
<p>Звідки з’являються записи в таблиці маршрутизації?</p>
<p>Записи в таблиці маршрутизації можуть бути створені <strong>трьома основними джерелами</strong>:</p>
<ul>
<li>програмним забезпеченням маршрутизатора (це записи про безпосередньо підключені мережі, інформація про які вводиться при ручному конфігуруванні інтерфейсів маршрутизаторів або кінцевих вузлів, а також записи про деякі особливі адреси призначення);</li>
<li>адміністратором, шляхом ручного конфігурування маршрутів (статична маршрутизація);</li>
<li>протоколами динамічної маршрутизації.</li>
</ul>
<p>Є два типи маршрутизації: <em>статична</em> та <em>динамічна</em>.</p>
<p>До методів статичної маршрутизації належать два методи:</p>
<ol>
<li>Статична маршрутизація (<em>Static Routing</em>)</li>
<li>Маршрутизація за замовчуванням (<em>Default Routing</em>).</li>
</ol>
<p><strong>Статична маршрутизація</strong> передбачає, що маршрути передачі пакетів у таблиці маршрутизації всіх маршрутизаторів формуються адміністратором мережі в ручному режимі.</p>
<p>Перевагами статичної маршрутизації є:</p>
<ul>
<li>відсутність навантаження на центральний процесор маршрутизатора, а це означає, що можна використовувати більш дешеві маршрутизатори, ніж за динамічної маршрутизації;</li>
<li>не використовується смуга пропускання каналів зв’язку між маршрутизаторами, оскільки немає потреби пересилати оновлення маршрутної інформації, це означає, що можна використовувати канали глобальних мереж із меншою пропускною здатністю або зменшуються витрати на передачу в разі оплати за об’ємом переданої інформації;</li>
<li>високий рівень захисту, оскільки лише адміністратор встановлює маршрути до відповідних мереж.</li>
</ul>
<p>Недоліки статичної маршрутизації такі:</p>
<ul>
<li>адміністратор повинен чітко знати топологію мережі та особливості об’єднання маршрутизаторів і правильно проводити налагодження кожного з маршрутизаторів;</li>
<li>у разі додавання нової підмережі адміністратор повинен у ручному режимі додати нові маршрути на кожному з маршрутизаторів мережі;</li>
<li>непридатність для використання у великих мережах через потребу виконання значного обсягу робіт із налагодження маршрутизаторів, а також через те, що не підтримується динамічне формування нових маршрутів.</li>
</ul>
<p><strong>Маршрутизація за замовчуванням</strong> використовується у тому разі, якщо необхідно проводити пересилку пакетів у віддалену мережу призначення, записів про яку немає у маршрутизаторі наступного переходу. Такий тип маршрутизації можна використовувати у тупикових мережах (<em>Stub Networks</em>) – мережах, які мають тільки один вихідний інтерфейс для підключення до іншої мережі.</p>
<p><strong>Динамічна маршрутизація</strong> - це мережева технологія, яка забезпечує оптимальну маршрутизацію даних. На відміну від статичної маршрутизації, динамічна дозволяє маршрутизаторам вибирати маршрути відповідно до змін в топології мережі в реальному часі. У динамічній маршрутизації протокол маршрутизації, що працює на маршрутизаторі, відповідає за створення, обслуговування та оновлення динамічної таблиці маршрутизації. При статичній маршрутизації всі ці завдання виконуються системним адміністратором вручну.</p>
<p>Існує два типи протоколів динамічної маршрутизації:</p>
<p><strong>Зовнішні протоколи</strong> – служать для обміну інформацією про маршрути між автономними системами.</p>
<p><strong>Внутрішні протоколи</strong> – служать для обміну інформацією про маршрути всередині автономної системи.</p>
<p>На практиці при побудові локальних та корпоративних мереж та їх підключення до провайдерів треба знати головним чином тільки внутрішні протоколи динамічної маршрутизації. Зовнішні протоколи необхідні тільки тоді, коли треба побудувати закриту велику систему, яка буде з’єднана із зовнішнім світом тільки невеликою кількістю захищених каналів зв’язку.</p>
<p>До зовнішніх протоколів відносяться:</p>
<p><em><strong>EGP</strong></em> (<em><strong>Exterior Gateway Protocol</strong></em>) – використовується для оголошення про мережі, які доступні для множині автономних систем за межами даної автономної системи. За цим протоколом шлюз одної автономної системи передає шлюзу іншої автономної системи інформацію про мережі, з яких складається його автономна система. Цей протокол не використовується для оптимізації маршрутів. Вважається, що це повинні робити протоколи внутрішньої маршрутизації.</p>
<p><em><strong>BGP</strong></em> (<em><strong>Border Gateway Protocol</strong></em>) – більш новий протокол. В своїх повідомленнях він дозволяє вказувати різні ваги для маршрутів, а це сприяє вибору найкращого маршруту. Але ці ваги визначаються не незалежними факторами (час доступу до ресурсів, кількість шлюзів, і ін.), вони призначаються адміністратором. Таку маршрутизацію називають політичною, оскільки вона відповідає технічній політиці адміністрації даної автономної системи при доступі з інших автономних систем до її інформаційних ресурсів. Протокол <em>BGP</em> використовують всі великі вузли мережі <em>Relcom</em>.</p>
<p>До внутрішніх протоколів відносяться:</p>
<ul>
<li><em>RIP</em> (<em>Routing Information Protocol</em>).</li>
<li><em>OSPF</em> (<em>Open Shortest Path First</em>).</li>
<li><em>EIGRP</em>— (<em>Enhanced Interior Gateway Routing Protocol</em>).</li>
<li><em>ISIS</em> (<em>Intermediate System to Intermediate System</em>).</li>
<li><em>SPF</em> (<em>Shortest Path First</em>).</li>
</ul>
<p><em><strong>Routing Information Protocol, RIP</strong></em> – один із найрозповсюдженіших протоколів маршрутизації в невеликих комп'ютерних мережах, який дозволяє маршрутизаторам динамічно оновлювати маршрутну інформацію (напрямок і дальність в хопах), отримуючи її від сусідніх маршрутизаторів.</p>
<p><em><strong>RIP</strong></em> – так званий дистанційно-векторний протокол, який оперує хопами як метрикою маршрутизації. Максимальна кількість хопів, дозволений <em>RIP</em> – 15 (метрика 16 означає «нескінченно велику метрику», тобто недосяжний сегмент мережі). Кожен <em>RIP</em>-маршрутизатор за замовчуванням сповіщає в мережу свою повну таблицю маршрутизації раз на 30 секунд, генеруючи досить багато трафіку на низькошвидкісних лініях зв'язку. RIP працює на мережевому рівні стека <em>TCP</em>/<em>IP</em>, використовуючи <em>UDP</em> порт 520.<br>
У сучасних мережних середовищах <em>RIP</em> — не найкраще рішення для вибору як протоколу маршрутизації, тому що його можливості поступаються сучаснішим протоколам, таким як <em>EIGRP</em>, <em>OSPF</em>. Обмеження в 15 хопів не дає застосовувати його у великих мережах. Перевага цього протоколу — простота конфігурування. Внаслідок простоти його підтримують практично всі маршрутизатори початкового рівня.</p>
<p><em><strong>OSPF</strong></em>(англ. <em><strong>Open Shortest Path First</strong></em>) — протокол динамічної маршрутизації, заснований на технології відстеження стану каналу (<em>link-state technology</em>), що використовує для знаходження найкоротшого шляху Алгоритм Дейкстри (<em>Dijkstra's</em> <em>algorithm</em>).<br>
Протокол <em>OSPF</em> був розроблений <em>IETF</em> в 1988 році. Остання версія протоколу представлена в RFC 2328. Протокол OSPF являє собою протокол внутрішнього шлюзу (<em>Interior Gateway Protocol — IGP</em>). Протокол <em>OSPF</em> поширює інформацію про доступні маршрути між маршрутизаторами однієї автономної системи.</p>
<p>Властивості <em>OSPF</em>:</p>
<ul>
<li>висока швидкість збіжності;</li>
<li>підтримка мережних масок змінної довжини <em>VLSM</em>;</li>
<li>відсутність обмежень досяжності;</li>
<li>оптимальне використання пропускної здатності мережі;</li>
<li>оптимальний вибір шляху маршрутизації.</li>
</ul>
<p><em><strong>BGP</strong></em> (англ. <em><strong>Border Gateway Protocol</strong></em>, укр. Протокол Граничного Шлюзу) — з 1994 року єдиний протокол маршрутизації між автономними системами в глобальній мережі Інтернет, а його розширена версія <em>MBGP</em> (<em>Multiprotocol BGP</em>) використовується в <em>MPLS</em>-мережах ІТ-провайдерів.<br>
<em>BGP</em> є протоколом міждоменної маршрутизації та належить до класу дистанційно-векторних протоколів. Як протокол міждоменної маршрутизації використовується усіма інтернет-провайдерами, а також великими компаніями та організаціями, які мають власні публічні номери автономних систем (<em>ASN</em>) та користуються послугами більш ніж одного інтернет-провайдера (мултіхомінг) або мають прямі IP-з'єднання з багатьма іншими великими компаніям, що також мають власні публічні номери автономних систем, без використання послуг інтернет-провайдерів.<br>
Разом з тим немає ніяких обмежень на використання <em>BGP</em> в локальних мережах крім рекомендацій про приватні <em>ASN</em> (64512-65534), але використання <em>BGP</em> як протоколу внутрішньодоменної маршрутизації є недоцільним через значний час конвергенції (збіжності) у порівнянні з іншими протоколами маршрутизації, що закладено в його дизайні.<br>
На відміну від класичного дистанційно-векторного протоколу <em>RIP</em>, метрикою якого є кількість хопів (відрізків шляху) між маршрутизаторами, найкращий маршрут <em>BGP</em> обирається по точно визначеному пріоритету атрибутів, одним із яких, але не найпріоритетнішим, є кількість хопів між автономними системами — найкоротший шлях між автономними системами (англ. <em>shortest AS path</em>). Тому іноді цей протокол зараховують до окремого класу шляхо-векторних протоколів.<br>
На відміну від інших протоколів <em>ІP</em>-маршрутизації, де маршрутизатори-сусіди знаходять один одного автоматично, <em>BGP</em>-сусіди мають бути прописані у конфігурації кожного маршрутизатора явно. Також <em>BGP</em> не має своєї власної реалізації комунікації між сусідами; для цих цілей <em>BGP</em> використовує протокол <em>TCP</em> (порт 179). <em>BGP</em>-сусіди періодично, за замовченням кожні 60 секунд, надсилають один одному повідомлення <em>keepalive</em> (чи живий?).<br>
Маршрутизатори <em>BGP</em> часто називають <em>BGP</em>-спікерами (<em>speaker</em>). Якщо між ними є <em>TCP</em>-комунікація, вони стають один одному сусідами або у <em>BGP</em>-термінології – <em>BGP</em>-пірами (<em>peer</em>).<br>
Маршрути, отримані від сусідів з інших автономних систем, тобто по <em>eBGP</em> (<em>Exterior</em>, Зовнішній <em>BGP</em>) для маршрутизаторів <em>Cisco</em> мають адміністративну відстань (<em>administrative distance (AD</em>)) – 20, відповідно від сусідів з тієї ж самої <em>АС</em> тобто по <em>iBGP</em> (<em>Interior</em>, Внутрішній <em>BGP</em>) – 200.</p>
<hr>
<p><strong>3. Заключна частина</strong></p>
<p>Під час заняття було розглянуто фундаментальні принципи побудови та функціонування сучасних інформаційно-комунікаційних систем — комутацію та маршрутизацію. Ці процеси є основою передачі даних у будь-яких мережах — від локальних офісних до глобальних міждержавних інфраструктур.<br>
В ході лекції було втановлено, що:</p>
<ul>
<li>комутація забезпечує ефективне використання мережевих ресурсів шляхом організації з’єднань між вузлами через спільні канали зв’язку;</li>
<li>маршрутизація визначає оптимальні шляхи руху інформації між мережами, забезпечуючи швидке, надійне та безпечне доставлення даних до адресата;</li>
<li>існують різні методи комутації (канальна та пакетна) та типи маршрутизації (статична, динамічна, за замовчуванням), кожен з яких має свої переваги та сфери застосування;</li>
<li>розглянуто принципи роботи основних протоколів маршрутизації — <em>RIP, OSPF, BGP</em> — та їх роль у побудові сучасних мереж.</li>
</ul>
<p>Особливу увагу було приділено практичній значущості цих процесів для України в умовах воєнного часу. Надійність, безперервність та захищеність комунікаційних систем сьогодні є критично важливими для:</p>
<ul>
<li>забезпечення стабільного функціонування державних і військових структур;</li>
<li>підтримання інформаційного суверенітету;</li>
<li>протидії кіберзагрозам і руйнуванню інфраструктури;</li>
<li>організації безпечного зв’язку між цивільними, військовими та гуманітарними службами.</li>
</ul>
<p>Таким чином, оволодіння знаннями про комутацію та маршрутизацію — це не лише технічна компетентність, а й внесок у стійкість та обороноздатність нашої держави.</p>
<p><em><strong>Контрольні запитання і завдання</strong></em></p>
<ol>
<li>Що таке комутація та яку роль вона відіграє в інформаційно-комунікаційних системах?</li>
<li>У чому полягає різниця між комутацією каналів та комутацією пакетів?</li>
<li>Які основні етапи встановлення з’єднання між абонентами під час комутації каналів?</li>
<li>Що таке таблиця комутації (<em>CAM</em>-таблиця) та яку інформацію вона зберігає?</li>
<li>Яким чином комутатор визначає порт для пересилання кадру за <em>MAC</em>-адресою?</li>
<li>Що таке маршрутизація і які етапи вона включає?</li>
<li>Які основні типи маршрутизації використовуються у сучасних ІКС і в чому їх відмінності?</li>
<li>У чому полягають переваги та недоліки статичної маршрутизації порівняно з динамічною?</li>
<li>Які функції виконують протоколи маршрутизації <em>RIP</em>, <em>OSPF</em> та <em>BGP</em>?</li>
<li>Яке значення мають знання з комутації та маршрутизації для забезпечення інформаційної безпеки України в умовах воєнної агресії?</li>
</ol>
<p><em><strong>Завдання на самостійну підготовку:</strong></em></p>
<ol>
<li>Повторити теоретичний матеріал лекції, звернувши увагу на поняття комутації каналів і пакетів, принцип роботи комутаторів і маршрутизаторів, а також структуру таблиць комутації (<em>CAM</em>) і таблиць маршрутизації.</li>
<li>Описати власними словами процес встановлення з’єднання між вузлами під час комутації каналів і пакетів.</li>
<li>Пояснити принцип роботи маршрутизатора при виборі шляху передачі пакету за таблицею маршрутизації.</li>
<li>Порівняти протоколи маршрутизації <em>RIP</em>, <em>OSPF</em> і <em>BGP</em> за типом, алгоритмом роботи, перевагами, недоліками та сферою застосування.</li>
<li>Проілюструвати схему мережі з комутацією каналів і комутацією пакетів (намалювати самостійно або у спеціальному програмному середовищі).</li>
<li>Проаналізувати значення комутації та маршрутизації для забезпечення інформаційної безпеки України в умовах кіберзагроз і військової агресії.</li>
<li>Розв’язати ситуаційне завдання: уявіть, що в мережі відмовив один із маршрутизаторів. Опишіть, які механізми комутації або протоколи маршрутизації дозволять відновити передавання даних без втрати з’єднання.</li>
<li>Скласти узагальнювальну таблицю “Типи комутації та маршрутизації і їхні особливості”.</li>
<li>Зробити висновки щодо ролі ефективної маршрутизації в підвищенні стійкості та надійності інформаційних систем державного та оборонного значення.</li>
</ol>

            
           

        </body>
        </html>
