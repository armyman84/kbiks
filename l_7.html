<!DOCTYPE html>
        <html>
        <head>
            <meta charset="UTF-8">
            <title>&Lcy;&iecy;&kcy;&tscy;&iukcy;&yacy; 7</title>
            <style>
/* From extension vscode.github */
/*---------------------------------------------------------------------------------------------
 *  Copyright (c) Microsoft Corporation. All rights reserved.
 *  Licensed under the MIT License. See License.txt in the project root for license information.
 *--------------------------------------------------------------------------------------------*/

.vscode-dark img[src$=\#gh-light-mode-only],
.vscode-light img[src$=\#gh-dark-mode-only],
.vscode-high-contrast:not(.vscode-high-contrast-light) img[src$=\#gh-light-mode-only],
.vscode-high-contrast-light img[src$=\#gh-dark-mode-only] {
	display: none;
}

</style>
          
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', system-ui, 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item {
    list-style-type: none;
}

.task-list-item-checkbox {
    margin-left: -20px;
    vertical-align: middle;
    pointer-events: none;

}
</style>
<style>
:root {
  --color-note: #0969da;
  --color-tip: #1a7f37;
  --color-warning: #9a6700;
  --color-severe: #bc4c00;
  --color-caution: #d1242f;
  --color-important: #8250df;
}

</style>
<style>
@media (prefers-color-scheme: dark) {
  :root {
    --color-note: #2f81f7;
    --color-tip: #3fb950;
    --color-warning: #d29922;
    --color-severe: #db6d28;
    --color-caution: #f85149;
    --color-important: #a371f7;
  }
}

</style>
<style>
.markdown-alert {
  padding: 0.5rem 1rem;
  margin-bottom: 16px;
  color: inherit;
  border-left: .25em solid #888;
}

.markdown-alert>:first-child {
  margin-top: 0
}

.markdown-alert>:last-child {
  margin-bottom: 0
}

.markdown-alert .markdown-alert-title {
  display: flex;
  font-weight: 500;
  align-items: center;
  line-height: 1
}

.markdown-alert .markdown-alert-title .octicon {
  margin-right: 0.5rem;
  display: inline-block;
  overflow: visible !important;
  vertical-align: text-bottom;
  fill: currentColor;
}

.markdown-alert.markdown-alert-note {
  border-left-color: var(--color-note);
}

.markdown-alert.markdown-alert-note .markdown-alert-title {
  color: var(--color-note);
}

.markdown-alert.markdown-alert-important {
  border-left-color: var(--color-important);
}

.markdown-alert.markdown-alert-important .markdown-alert-title {
  color: var(--color-important);
}

.markdown-alert.markdown-alert-warning {
  border-left-color: var(--color-warning);
}

.markdown-alert.markdown-alert-warning .markdown-alert-title {
  color: var(--color-warning);
}

.markdown-alert.markdown-alert-tip {
  border-left-color: var(--color-tip);
}

.markdown-alert.markdown-alert-tip .markdown-alert-title {
  color: var(--color-tip);
}

.markdown-alert.markdown-alert-caution {
  border-left-color: var(--color-caution);
}

.markdown-alert.markdown-alert-caution .markdown-alert-title {
  color: var(--color-caution);
}

</style>
        <link href="style.css" rel="stylesheet" type="text/css" />  
        </head>
        <body class="vscode-body vscode-light">
            <span id="markdown-mermaid" aria-hidden="true"
                    data-dark-mode-theme="dark"
                    data-light-mode-theme="default"
                    data-max-text-size="50000"></span>
                <h2 id="лекція-7">Лекція 7</h2>
<h3 id="тема-2-основи-комутації-та-експлуатації-інформаційно-комунікаційних-систем">Тема 2: ОСНОВИ КОМУТАЦІЇ ТА ЕКСПЛУАТАЦІЇ ІНФОРМАЦІЙНО-КОМУНІКАЦІЙНИХ СИСТЕМ</h3>
<h3 id="тема-лекції-принципи-та-моделі-побудови-ікс">Тема лекції: <strong>Принципи та моделі побудови ІКС</strong></h3>
<h2 id="навчальні-питання"><strong>Навчальні питання:</strong></h2>
<ol>
<li>Загальна характеристика моделі взаємодії відкритих систем <em>OSI</em>.</li>
<li>Загальна структура стеку <em>ТСР/ІР</em>. Протоколи стеку <em>TCP/IP</em>.</li>
<li>Функції мережевого обладнання.</li>
</ol>
<h2 id="очікувані-результати-заняття"><strong>Очікувані результати заняття:</strong></h2>
<ol>
<li>Описати основні принципи багаторівневого підходу до побудови комп'ютерних мереж, включаючи декомпозицію задач і визначення функцій кожного рівня моделі <em>OSI</em>.</li>
<li>Перерахувати та класифікувати сім рівнів моделі <em>OSI</em>, вказавши їх основні функції та приклади відповідних протоколів.</li>
<li>Пояснити відмінності між стеком протоколів <em>TCP/IP</em> та моделлю <em>OSI</em>, встановивши взаємозв’язки між їх рівнями та протоколами.</li>
<li>Ідентифікувати ключові протоколи стеку <em>TCP/IP</em> (наприклад, <em>IP</em>, <em>TCP</em>, <em>UDP</em>) та описати їх роль у забезпеченні передачі даних у складених мережах.</li>
<li>Розрізняти активне та пасивне мережеве обладнання, наводячи приклади та пояснюючи їх функції на відповідних рівнях моделі <em>OSI</em>.</li>
<li>Інтерпретувати процеси інкапсуляції та деінкапсуляції даних у моделі <em>OSI</em>, ілюструючи їх на прикладі передачі повідомлення між двома вузлами мережі.</li>
<li>Навести приклади роботи мережевого обладнання (комутатор, маршрутизатор, концентратор) та пояснити, як їх функціонування впливає на продуктивність і безпеку мережі.</li>
<li>Визначити основні етапи встановлення та розриву з’єднання в протоколі <em>TCP</em>, відтворюючи ключові стани машини станів <em>TCP</em>.</li>
</ol>
<h3 id="вступ"><strong>ВСТУП</strong></h3>
<p>Сучасний етап розвитку інформаційних технологій характеризується високим рівнем інтеграції комп’ютерних, телекомунікаційних та мережевих засобів, що забезпечують ефективний обмін даними у складних розподілених системах. Для створення надійних і масштабованих інформаційно-комунікаційних систем (ІКС) необхідно чітко розуміти принципи їх побудови, стандарти взаємодії та рівневу організацію протоколів передачі даних.<br>
Збройні Сили України у своїй діяльності активно впроваджують автоматизовані системи управління, які базуються на сучасних мережевих технологіях. Тому знання моделей <em>OSI</em> та <em>TCP/IP</em>, їх структури та функціональних принципів є критично важливим для фахівців з кібербезпеки та технічного захисту інформації.<br>
Вивчення даної теми дозволить зрозуміти логіку побудови мережевих систем, принципи узгодження апаратних і програмних компонентів, а також забезпечення сумісності різнорідних мережевих середовищ. Це створює основу для подальшого засвоєння практичних аспектів проектування, адміністрування і захисту інформаційних систем у військовій та цивільній сферах.</p>
<h3 id="основна-частина"><strong>ОСНОВНА ЧАСТИНА</strong></h3>
<h3 id="навчальне-питання-1-загальна-характеристика-моделі-взаємодії-відкритих-систем-osi"><strong>Навчальне питання 1. ЗАГАЛЬНА ХАРАКТЕРИСТИКА МОДЕЛІ ВЗАЄМОДІЇ ВІДКРИТИХ СИСТЕМ <em>OSI</em></strong></h3>
<p>Під час побудови комп’ютерних мереж вирішуються питання об’єднання обладнання, виконаного з використанням різних ідей, технологій, технічних та технологічних рішень, тобто питання його сумісності. Вирішення цих питань полягає в прийнятті, застосуванні та дотриманні стандартів побудови інформаційно-комунікаційних систем.<br>
Оскільки побудова мережі є складним завданням, для її вирішення використовується універсальний прийом – <strong>декомпозиція</strong> (розбиття однієї складної задачі на декілька простих задач-модулів). На рис. 1.1 наведено приклад такого прийому.</p>
<p style="text-align:center;"><img src="media\l_7\pic1.jpg" alt="alt"></p>
<p style="text-align:center;"><em>Рис. 1.1. Приклад декомпозиції задач.</em></p>
<p>Процедура декомпозиції містить визначення функцій кожного з модулів, який вирішує окрему задачу, та інтерфейсів між ними, внаслідок чого досягається логічне спрощення задачі, а крім того, з’являється можливість модифікації окремих модулів без зміни всієї системи. В ході декомпозиції часто використовується <strong>багаторівневий підхід</strong>. Його суть: множина модулів розбивається на ієрархічні рівні (рис. 1.2). Множина модулів, які належать до одного рівня, формується таким чином, що для виконання своїх задач вони звертаються із запитами тільки до модулів нижчого рівня.<br>
Результати роботи всіх модулів, які належать до одного рівня, можуть бути передані тільки модулям вищого рівня. Така ієрархічна декомпозиція задачі вимагає чіткого розподілу функцій кожного рівня й інтерфейсів між рівнями. Інтерфейс визначає набір функцій, які нижчий рівень може надавати вищому. Внаслідок ієрархічної декомпозиції досягається відносна незалежність рівнів, тобто можливість їх легкої заміни.</p>
<p style="text-align:center;"><img src="media\l_7\pic2.jpg" alt="alt"></p>
<p style="text-align:center;"><em>Рис. 1.2. Багаторівневий підхід – створення ієрархії задач.</em></p>
<p>Засоби мережної взаємодії також можуть бути подані як ієрархічно організовані множини модулів.<br>
При цьому модулі нижчого рівня можуть, наприклад, вирішувати всі питання, пов’язані з надійним передаванням електричних сигналів між двома сусідніми вузлами. Модулі більш високого рівня організують транспортування повідомлень у межах мережі, використовуючи для цього засоби згаданого нижчого рівня.<br>
На верхньому рівні функціонують модулі, які надають користувачам доступ до різних служб – друку, файлової служби тощо.<br>
Багаторівневе подання засобів мережної взаємодії має свою специфіку, пов’язану з тим, що в процесі обміну повідомленнями беруть участь два вузли мережі, тобто необхідно організувати узгоджену роботу двох “ієрархій”. У ході передавання повідомлень обидва учасники мережного обміну повинні укласти велику кількість угод. Наприклад, узгодити рівні та форму електричних сигналів, спосіб визначення довжини повідомлення, методи контролю достовірності тощо. Тобто угоди повинні бути прийняті для всіх рівнів, розпочинаючи з найнижчого – рівень передавання бітів, і закінчуючи найвищим, що реалізовує сервіс для користувачів мережі.<br>
На рис. 1.3. зображено модель взаємодії двох комп’ютерів (вузлів) мережі. Засоби взаємодії в такому разі представлені <em>N</em> рівнями. Процедура взаємодії вузлів може бути описана як перелік правил взаємодії кожної пари відповідних рівнів обох сторін-учасників.</p>
<p style="text-align:center;"><img src="media\l_7\pic3.jpg" alt="alt"></p>
<p style="text-align:center;"><em>Рис. 1.3. N-рівнева модель взаємодії двох вузлів мережі.</em></p>
<p>Формалізовані правила, що визначають послідовність та формат повідомлень, якими обмінюються мережні компоненти, що лежать на одному рівні, але на різних вузлах, називаються <strong>протоколом</strong>.<br>
Модулі, що реалізують протоколи сусідніх рівнів і знаходяться в одному вузлі, також взаємодіють один з одним відповідно до чітко визначених правил та за допомогою стандартизованих форматів повідомлень. Ці правила прийнято називати <strong>інтерфейсом</strong>.<br>
<strong>Інтерфейс</strong> визначає набір сервісів, які надає поточний рівень сусідньому.<br>
Ієрархічно організований набір протоколів, достатній для організації взаємодії вузлів у мережі, називається <strong>стеком комунікаційних протоколів</strong>. Комунікаційні протоколи можуть бути реалізовані програмно та апаратно. Протоколи нижніх рівнів часто реалізуються комбінацією програмних та апаратних засобів, а верхніх – як правило, лише програмними засобами.<br>
Слід зазначити, що часто програмний модуль, який реалізує деякий протокол, для зручності називають “<em>протоколом</em>”.<br>
Протоколи реалізуються не лише комп’ютерами, але й іншими мережними пристроями – концентраторами, мостами, комутаторами, маршрутизаторами тощо.</p>
<p>До головних функцій протоколу <em>N</em>-рівня відносять наступні:</p>
<ol>
<li><em>Вибір протоколу</em>. Якщо на <em>N</em>-рівні використовується кілька протоколів, то необхідно вибрати відповідний.</li>
<li><em>Налагодження та розрив з’єднань.</em> Перед обміном <em>N</em>-об'єкта необхідно сполучитися з віддаленим <em>N</em>-об'єктом і визначити чи готовий він до сполучення. Сполучення налаштовують за згодою обох учасників обміну. Розірвати сполучення може <em>N</em>-об'єкт за ініціативою <em>N</em>+1-об'єкта (якщо передача завершилася нормально) або <em>N</em>-об'єкт за ініціативою <em>N</em>–1-об'єкта (якщо була помилка).</li>
<li><em>Мультиплексування та розщеплення сполучень.</em> Між <em>N</em>+1 та <em>N</em>-сполученнями можуть бути кілька співвідношень: а
<ul>
<li>одне <em>N</em>-сполучення використовує одне <em>N</em>+1-сполучення;</li>
<li>кілька <em>N</em>+1 сполучень використовують одне <em>N</em>-сполучення, у цьому випадку відбувається мультиплексування;</li>
<li>одне <em>N</em>+1 сполучення використовує кілька <em>N</em>-сполучень, у цьому випадку відбувається розщеплення.</li>
</ul>
</li>
<li><em>Передача даних.</em> Взаємодія реалізується за допомогою кілька <em>N</em>-протокольних блоків даних, які містять <em>N</em>-протокольну інформацію керування та дані користувача, передачі <em>N</em>+1-об'єктом. Ці дані передаються прозоро, без зміни їх структури та незалежно від неї.</li>
<li><em>Керування потоком даних.</em> Протокольне керування регулює швидкість обміну між двома об'єктами одного рівня в різних системах, його виконує відповідний протокол. Інтерфейсне керування регулює передавання даних між об'єктами двох суміжних рівнів, його описують локальні домовленості.</li>
<li><em>Сегментування, блокування, зчеплення даних.</em> Якщо інтерфейсний блок <em>N</em>+1-рівня більший, ніж допустимий розмір протокольного блока <em>N</em>-рівня, то необхідно виконати сегментування – розділити блок на частини і розмістити їх у блоках <em>N</em>-рівня. Зчеплення – операція зворотна. Блокування – функція <em>N</em>-рівня, яка дає змогу об'єднати кілька <em>N</em>+1-блоків в один <em>N</em>-блок (якщо <em>N</em>+1-блоки малі).</li>
<li><em>Організація послідовності.</em> Забезпечує на приймальному кінці одержання блоків у такому ж порядку, у якому їх передали.</li>
<li><em>Захист від помилок.</em> Виконують блок багатьох рівнів. Він підтверджує правильну передачу, виявляє помилки, повідомляє про них, повертає у початковий стан.</li>
<li><em>Маршрутизація.</em> Функція маршрутизації на <em>N</em>-рівні забезпечує проходження даних через ланцюжок <em>N</em>-об'єктів. Під час цього процесу за певним алгоритмом будується ланцюжок <em>N</em>-об'єктів, через які послідовно проходить інформація.</li>
<li><em>Селекція інформації полягає</em> у прослуховуванні каналі і відбиранні з блоків, які проходять через канал, тих, що мають певну адресу.</li>
</ol>
<p><em><strong>Загальна характеристика моделі взаємодії відкритих систем OSI</strong></em></p>
<p><em><strong>Мережна модель</strong></em> – це теоретичний опис принципів роботи набору мережних протоколів, які взаємодіють між собою.<br>
Модель, як правило, поділяється на рівні в такий спосіб, щоб протоколи вищого рівня використовували протоколи нижчого рівня, тобто щоб протокольні блоки даних вищого рівня передавалися за допомогою нижчого рівня.<br>
Моделі бувають <em>теоретичні</em> та <em>практичні</em>.<br>
<em><strong>Теоретична модель</strong></em> показує принципи реалізації мережної моделі, часто жертвуючи продуктивністю та можливостями заради наочності.<br>
<em><strong>Практична модель</strong></em> – модель, яка використовується в мережах і розв’язує поставлені задачі.<br>
У сучасній практиці побудови комп’ютерних мереж та інформаційно-комунікаційних систем використовуються такі моделі та створені на їх основі стеки протоколів (табл. 1):</p>
<p>Таблиця 1</p>
<p style="text-align:center"><strong>Основні мережеві моделі та стеки протоколів</strong></p>
<table>
<thead>
<tr>
<th style="text-align:center">Модель</th>
<th style="text-align:center">Кількість <br>рівнів</th>
<th style="text-align:center">Розробник моделі</th>
<th style="text-align:center">Реалізований на базі моделі стек протоколів</th>
</tr>
</thead>
<tbody>
<tr>
<td style="text-align:center">Модель інфокомунікаційної системи</td>
<td style="text-align:center">4</td>
<td style="text-align:center">Міжнародний телекомунікаційний союз</td>
<td style="text-align:center">–</td>
</tr>
<tr>
<td style="text-align:center"><em>OSI</em> (<em>Open Systems Interconnection</em>)</td>
<td style="text-align:center">7</td>
<td style="text-align:center">Міжнародна організація зі стандартизації <em>ISO</em></td>
<td style="text-align:center"><em>OSI</em></td>
</tr>
<tr>
<td style="text-align:center"><em>DOD (Department of Defense)*</em></td>
<td style="text-align:center">4</td>
<td style="text-align:center">Міністерство оборони США</td>
<td style="text-align:center"><em>TCP/IP</em></td>
</tr>
<tr>
<td style="text-align:center">Ієрархічна модель <em>Cisco</em></td>
<td style="text-align:center">3</td>
<td style="text-align:center">Фірма <em>Cisco Systems</em></td>
<td style="text-align:center"><em>–</em></td>
</tr>
<tr>
<td style="text-align:center"><em>IPX/SPX</em></td>
<td style="text-align:center">4</td>
<td style="text-align:center">Фірма <em>Novell</em></td>
<td style="text-align:center"><em>IPX/SPX</em></td>
</tr>
<tr>
<td style="text-align:center"><em>NetBIOS/SMB</em></td>
<td style="text-align:center">3</td>
<td style="text-align:center">Фірми <em>IBM</em> та <em>Microsoft</em></td>
<td style="text-align:center"><em>NetBIOS/SMB</em></td>
</tr>
<tr>
<td style="text-align:center"><em>SNA (Systems Network Architecture)</em></td>
<td style="text-align:center">5</td>
<td style="text-align:center">Фірма <em>IBM</em></td>
<td style="text-align:center"><em>SNA</em></td>
</tr>
<tr>
<td style="text-align:center"><em>DNA (Digital Network Architecture)</em></td>
<td style="text-align:center"></td>
<td style="text-align:center"><em>DEC, Digital Equipment Corp.</em></td>
<td style="text-align:center"></td>
</tr>
</tbody>
</table>
<p>Модель інфокомунікаціної системи та модель <em>OSI</em> є теоретичними моделями. Найбільшого практичного застосування на сьогодні набула модель <em>DOD</em> (<em>TCP/IP</em>), яка є основою сучасних мереж.<br>
Проектування, розробка та впровадження комп’ютерних мереж протягом тривалого часу проводилося різними науково-дослідними організаціями та фірмами-виробниками обладнання, кожна з яких пропонувала свої напрямки досліджень, стандарти, технології та шляхи вирішення тих чи інших технічних проблем в області комп’ютерних мереж і телекомунікацій.<br>
З метою створення єдиних стандартів при розробці мереж на базі <em>N</em>-рівневих моделей та великого досвіду, отриманого протягом 60-70-х років, у 1977–1984 рр. було розроблено <em><strong>модель взаємодії відкритих систем (Open Systems Interconnection interconnection basic reference model)</strong></em> або модель <em>OSI</em>. Частіше цю модель називають <em><strong>еталонною моделлю OSI</strong></em>, хоча іноді використовується назва базова модель <em>OSI</em>.<br>
<em><strong>Під відкритою системою</strong></em> розуміють таку систему, яка у випадку дотримання певних вимог (правил відкритості), може бути без будь–яких доповнень та змін під'єднана до іншої відкритої системи.</p>
<p>Еталонна модель <em>OSI</em> визначає:</p>
<ol>
<li>Рівні взаємодії відкритих систем.</li>
<li>Стандартні назви рівнів.</li>
<li>Функції, які повинен виконувати кожен рівень.</li>
</ol>
<p>Основну роль під час розроблення цієї моделі відіграла Міжнародна організація стандартизації <em>ISO</em>. Модель описується у стандарті <em>ISO</em> 7498.
Цей стандарт визначає:</p>
<ul>
<li>основні поняття та терміни, які використовуються для побудови відкритих систем;</li>
<li>можливості відкритої системи та конкретні сервіси, які вона може надавати;</li>
<li>логічну структуру відкритих систем;</li>
<li>протоколи, які забезпечують функціонування відкритих систем.</li>
</ul>
<p>Під час побудови будь-якої оптимальної багаторівневої структури виникає потреба визначення оптимальної кількості її рівнів.<br>
Для еталонної моделі <em>OSI</em> кількість її рівнів визначалася, виходячи з наступних міркувань:</p>
<ol>
<li>Розбиття на рівнів має максимально відображати логічну структуру мережі.</li>
<li>Міжрівневі межі мають визначатися так, щоб забезпечити мінімальну кількість і простоту міжрівневих зв’язків.</li>
<li>Велика кількість рівнів, з одного боку, спрощує внесення змін у систему, а з іншого – збільшує кількість міжрівневих протоколів і ускладнює опис моделі в цілому.</li>
</ol>
<p>З врахуванням вище зазначеного для мереж була запропонована семирівнева модель <em>OSI</em> (рис. 1.4).</p>
<p style="text-align:center;"><img src="media\l_7\pic4.jpg" alt="alt"></p>
<p style="text-align:center;"><em>Рис. 1.4. Модель OSI.</em></p>
<p>Кожен з рівнів цієї моделі має справу з одним певним аспектом взаємодії мережевих пристроїв. Це, зокрема, такі рівні:</p>
<ul>
<li>Представницький рівень (рівень відображення даних);</li>
<li>Сеансовий (сесійний) рівень;</li>
<li>Транспортний рівень;</li>
<li>Мережевий рівень;</li>
<li>Канальний рівень;</li>
<li>Фізичний рівень.</li>
</ul>
<p><strong>Рівні 1–3</strong> часто називають <em><strong>фізичними (залежними від мережі) рівнями</strong></em>, а <strong>рівні 4–7</strong> – <em><strong>протокольними (незалежними від мережі) рівнями</strong></em> (в деякій літературі поділ проводиться за схемою 1–4 рівні – фізичні, 5–7 – протокольні. Це зумовлено тим, що 4-й транспортний рівень виконує функції, як фізичного, так і протокольного рівнів).<br>
Розглянемо процедуру взаємодії програм, запущених на двох вузлах мережі, з використанням моделі <em>OSI</em> (рис. 1.5).</p>
<p style="text-align:center;"><img src="media\l_7\pic5.jpg" alt="alt"></p>
<p style="text-align:center;"><em>Рис. 1.5. Модель взаємодії відкритих систем ISO/OSI.</em></p>
<p>Наприклад, програма звернулася з запитом до однієї з служб. На основі цього запиту програмне забезпечення прикладного рівня формує <em><strong>повідомлення</strong></em> стандартного формату, яке складається з заголовка і поля даних. Заголовок містить службову інформацію, яку необхідно передати через мережу прикладному рівню вузла-адресата. Поле даних може бути пустим, або містити якісь дані.<br>
Поряд з терміном <em><strong>повідомлення</strong></em> (<em><strong>message</strong></em>) використовуються інші терміни для позначення одиниць даних в процедурах обміну. В стандартах <em>OSI</em> для позначення одиниць даних, з якими мають справу протоколи різних рівнів, використовують загальну назву – <em><strong>протокольний блок даних (Protocol Data Unit, PDU)</strong></em>. Для позначення блоків даних певних рівнів часто використовуються спеціальні назви: <strong>кадр</strong> (<em><strong>frame</strong></em>), <strong>пакет</strong> (<em><strong>packet</strong></em>), <strong>датаграмма</strong> (<em><strong>datagram</strong></em>), <strong>сегмент</strong> (<em><strong>segment</strong></em>).<br>
Після формування повідомлення прикладний рівень направляє його вниз до стеку представницького рівня. Протокол представницького рівня на основі інформації, отриманої із заголовка прикладного рівня, виконує потрібні дії та додає до повідомлення власну службову інформацію – заголовок представницького рівня, в якому містяться вказівки для протоколу представницького рівня вузла-адресата.<br>
Отримане в результаті повідомлення передається вниз сеансовому рівню, який у свою чергу додає свій заголовок. Наприкінці повідомлення досягає нижчого (фізичного) рівня, який і передає його лініями зв’язку комп’ютерові адресата. Коли повідомлення надходить на комп’ютер-адресат, воно приймається його фізичним рівнем і переміщається вверх із рівня на рівень. Кожен рівень аналізує й обробляє заголовок свого рівня, виконуючи відповідні цьому рівню функції, а потім видаляє цей заголовок і передає повідомлення вищому рівню.<br>
Процедура включення протокольного блоку даних  вищого рівня в протокольний блок даних нижчого рівня називається <em><strong>інкапсуляцією</strong></em>, зворотня процедура <em><strong>деінкапсуляцією</strong></em>.</p>
<p>У моделі <em>OSI</em> розрізняють два основних типи протоколів.</p>
<p><em><strong>1. Протоколи з встановленням з'єднання</strong></em> – відправник і одержувач повинні спочатку встановити з'єднання, після завершення діалогу вони повинні розірвати це з'єднання.</p>
<p><em><strong>2. Протоколи без попереднього встановлення з'єднання (датаграмні протоколи)</strong></em> – відправник передає повідомлення, коли воно готове, і не цікавиться чи воно доставлене.</p>
<p>Оскільки модель <em>OSI</em> є більш теоретичною моделлю і її впровадження та реалізації протокольного стеку <em>OSI</em> були досить довготривалими, то широкого практичного застосування набули моделі та реалізовані на їх основі стеки комунікаційних протоколів, які розроблялися паралельно з моделлю <em>OSI</em>.<br>
Побудова та функціонування комунікаційних пристроїв мережі проводиться теж з використанням багаторівневого підходу, зокрема і моделі <em>OSI</em>.</p>
<p><em><strong>Фізичний та канальний рівні. характеристики та протоколи. керування доступом.</strong></em></p>
<p><em><strong>Фізичний рівень (Physical Layer)</strong></em> призначений для приєднання кінцевих вузлів та систем до фізичного середовища передачі даних. Він визначає електротехнічні, механічні, процедурні та функціональні характеристики активації, підтримки та дезактивації фізичного каналу між кінцевими вузлами мережі.</p>
<p>Специфікації фізичного рівня визначають такі характеристики як:</p>
<ul>
<li>фізичні з’єднувачі та інші аналогічні характеристики;</li>
<li>максимальні відстані передачі інформації;</li>
<li>рівні напруг (або струмів) сигналів, що передаються;</li>
<li>синхронізацію змін напруг;</li>
<li>кодування інформації;</li>
<li>швидкість фізичної передачі інформації;</li>
<li>модуляція;</li>
</ul>
<p>Фізичне з’єднання забезпечує <em>прозорість</em>, тобто передачу довільної послідовності (потоку) бітів.</p>
<p>За порядком організації передачі на фізичному рівні комп'ютерні мережі поділяють на:<br>
<em><strong>Моноканал</strong></em> – мережа, у якій фізичне середовище забезпечує одночасну (з точністю до часу поширення сигналу) передачу блоків даних усіх приєднаним вузлам. Тобто, моноканалом є мережа шинної топології.<br>
<em><strong>Мережа з ретрансляцією</strong></em> – мережа, у якій блоки даних приймаються в проміжних вузлах, а потім знову передаються. Прикладами мереж з ретрансляцією є мережі побудовані на кільцевій чи повнозв’язковій топологіях.</p>
<p>Окрім визначення відповідних характеристик на фізичний рівень (та протокол, що його реалізує) покладається функція надання наступних сервісів:</p>
<ol>
<li><em><strong>Індикація спотворень під час передачі</strong></em>. Спотворення виникають у випадку, коли два або більше вузлів передають інформацію одночасно. Тому на фізичному рівні відбувається постійне прослуховування каналу і повідомлення про наявність спотворень.</li>
<li><em><strong>Контроль часу передавання кадру</strong></em>. Проводиться для усунення збоїв, спричинених появою необмеженою кількості бітів. Для цього фізичний рівень перериває передачу, якщо вона триває понад зазначений у відповідному стандарті час.</li>
<li><em><strong>Передача блоків даних з автоузгодженням швидкості передачі</strong></em>. Автоузгодження швидкості передачі на фізичному рівні дає змогу учасникам зв'язку обмінюватися інформацією про технології, які вони підтримують, та вибрати прийнятний варіант передачі.</li>
</ol>
<p>Труднощі у стандартизації протоколів фізичного рівня зумовлені великою різноманітністю середовищ передачі, кодів, методів доступу, технічних реалізацій тощо. Приклади стандартів: V.35, RS-232C, <em>IEEE</em> 802.3 і т.п.</p>
<p><em><strong>Канальний рівень (Data Link Layer)</strong></em> забезпечує надійну передачу інформації через фізичний канал (з’єднання). Протокольні блоки даних канального рівня називають <em><strong>кадрами (frames)</strong></em>.</p>
<p>На канальному рівні вирішуються питання:</p>
<ul>
<li>фізичної адресації вузлів мережі;</li>
<li>топології мережі;</li>
<li>методу доступу до каналу, тобто як кінцеві вузли використовують канал;</li>
<li>формування кадрів;</li>
<li>встановлення логічного з’єднання між учасниками інформаційного обміну;</li>
<li>управління потоком даних;</li>
<li>узгодження в межах з’єднання швидкостей відправника і отримувача;</li>
<li>забезпечення надійної передачі даних за рахунок виявлення і опрацювання помилок (в деяких випадках виправлення);</li>
<li>впорядкування доставки кадрів;</li>
</ul>
<p>Важлива функція, яка виконується на канальному рівні – це <em>селекція інформації</em>, тобто відбір серед усіх прийнятих блоків тільки тих, які адресовані конкретній системі.<br>
Для локальних і глобальних мереж функції засобів канального рівня визначаються по різному. У локальних мережах канальний рівень повинен забезпечити доставку кадру між будь-якими вузлами мережі. При цьому передбачається, що мережа має типову топологію. У глобальних мережах канальний рівень повинен забезпечувати доставку кадру тільки між двома сусідніми вузлами, з’єднаними індивідуальним каналом зв’язку (двоточкове з’єднання). На основі двоточкових каналів можуть бути побудовані мережі довільної топології.</p>
<p>На сучасному етапі канальний рівень протоколу розділяється на два підрівні (рис.1.6):</p>
<ol>
<li><em><strong>Рівень керування доступом до середовища</strong></em> (<em><strong>MAC – Media Access Control</strong></em>) – забезпечує доступ, тобто коректне сумісне використання загального середовища передачі, надаючи його у відповідності з визначеним алгоритмом тому або іншому вузлу мережі. Поява даного рівня була зумовлена саме існуванням в локальних комп'ютерних мережах розділюваного середовища передачі даних.</li>
<li><em><strong>Рівень керування логічним каналом</strong></em> (<em><strong>LLC – Logical Link Control</strong></em>), який відповідає за передачу кадрів між вузлами з різним ступенем надійності, а також реалізує функції інтерфейсу з прилеглим мережевим рівнем. Саме через <em>LLC</em> мережевий протокол запитує у канального рівня необхідну йому транспортну операцію з необхідною якістю.</li>
</ol>
<p style="text-align:center;"><img src="media\l_7\pic6.jpg" alt="alt"></p>
<p style="text-align:center;"><em>Рис. 1.6. Підрівні канального рівня.</em></p>
<p><em>МАС</em>-підрівень, як правило реалізується апаратно, <em>LLC</em>-підрівень у більшості випадків програмно. Зокрема у локальних мережах реалізація <em>LLC</em>-підрівня покладається на драйвер мережевого адаптера. В ОС наявний інтерфейс взаємодії канального (<em>LLC</em>-підрівня) та мережевого рівнів. Приклади інтерфейсів – <em>ODI</em> (<em>Open Data-Link Interface</em>) розроблений фірмами <em>Apple</em> та <em>Novell</em> для мереж <em>Macintosh</em> та <em>Novell Netware</em>, <em>NDIS</em> (<em>Network Driver Interface Specification</em>) розроблений фірмами Microsoft та 3<em>COM</em> для мереж <em>MS-DOS</em> та <em>Windows</em>.<br>
Стандартизацією протоколів фізичного та канального рівнів для локальних комп’ютерних мереж займається комітет 802 <em>IEEE</em> Міжнародного інституту інженерівелектриків та електронщиків. Підкомітети комітету 802 <em>IEEE</em> розробляють і модифікують стандарти з окремих технологічних напрямків (рис. 2). Розробки комітету 802 лягли в основу комплексу міжнародних стандартів <em>ISO</em> 8802-1…5. Також у стандартизації приймають участь і інші структури, наприклад, для мереж <em>FDDI</em> це був інститут <em>ANSI</em>.</p>
<p><em><strong>Мережевий та транспортний рівні. характеристики та протоколи</strong></em></p>
<p>Канальний рівень забезпечує зв'язок між двома сусідніми вузлами, як правило, в одній мережі. При виникненні потреби з'єднання кількох станцій з проміжними вузлами опрацювання або локальну мережу з іншою мережею (локальною або глобальною), використовують <strong><em>мережевий рівень</em>.</strong></p>
<p>Мережевий рівень служить для створення єдиної транспортної системи, яка об’єднує кілька мереж (інтермережі). Мережевий рівень виконує ретрансляцію даних через одну або кілька систем, а також забезпечує для транспортного рівня незалежність від методів та засобів комутації, різних маршрутів у фізичних засобах з’єднання. Протокольні блоки даних на мережевому рівні називаються <em><strong>пакетами (packets)</strong></em>.</p>
<p>Розв’язок задачі створення інтермережі покладається на кінцеві вузли та маршрутизатори і включає вирішення наступних завдань:</p>
<ul>
<li>визначення маршруту через інтермережу від вузла-відправника до вузла отримувача (маршрутизація* інформації);</li>
<li>організацію передачі даних по визначеному маршруту;</li>
<li>узгодження технологій при передачі даних з мережі однієї технології в мережу іншої технології;</li>
<li>управління параметрами процесу передачі інформації (часові затримки, рівні завантаженні ліній зв’язку і т.п.);</li>
<li>створення надійних і гнучких бар’єрів на шляху небажаного трафіку між мережами.</li>
</ul>
<p>Головною функцією мережевого рівня є реалізація <em><strong>маршрутизації</strong></em> інформації. На мережевому рівні вирішуються питання адресації пакетів і перетворення логічних мережевих адрес (наприклад, <em>ІР</em>-адрес) в фізичні адреси (МАС-адреси) і навпаки.<br>
Суть маршрутизації полягає в виробленні маршруту, по якому рухається пакет у багатовузловій мережі. Цей маршрут повинен задовольняти певним вимогам, найчастіше мінімізації часу проходження. Маршрутизацію забезпечують за рахунок розміщення у вузлах мережі маршрутної інформації (таблиць маршрутизації) та програм, які реалізують алгоритм маршрутизації (залежно від адреси призначення та маршрутної інформації обирають наступний вузол передачі пакета).</p>
<p>На мережевому рівні використовується дві стратегії передачі: <em>данограмна</em> та <em>віртуальних каналів</em>.</p>
<p><em><strong>Данограмна мережа</strong></em> – транспортна мережа, у якій передаються окремі, не пов'язані між собою пакети – данограми.</p>
<p>У <em><strong>мережі віртуальних каналів</strong></em> перед початком передачі між двома процесами налагоджується постійне з'єднання, яке діє протягом усього сеансу зв'язку.</p>
<p>Данограмна мережа має більшу швидкість передачі пакетів, проте не гарантує надходження пакету до адресата (порядок надходження пакетів випадковий, можлива втрата пакету, переповнення буфера). У мережі віртуальних каналів навпаки: швидкість передачі менша, проте є гарантія що пакет надійде адресатові (порядок надходження пакетів зберігається; якщо вузол переповнений, надходження пакета від джерела припиняється).</p>
<p>На мереженому рівні виділяють наступні види протоколів:</p>
<ol>
<li>
<p>Мережеві протоколи (<em>routed protocols</em>) – реалізують передачу протоколів через інтермережу.</p>
<ul>
<li><em>IP (Inernet Protocol);</em></li>
<li><em>IPX (Internet Packet Exchange);</em></li>
<li><em>Х.25/3;</em></li>
</ul>
</li>
<li>
<p>Протоколи маршрутизації (<em>routing protocols</em>) – реалізують обмін маршрутною інформацією про топологію міжмережевих з’єднань:</p>
<ul>
<li><em>RIP;</em></li>
<li><em>OSPF;</em></li>
<li><em>IGRP/EIGRP;</em></li>
<li><em>NLSP</em>;*</li>
<li><em>BGP</em> та ін.</li>
</ul>
</li>
<li>
<p>Протоколи перетворення адрес (<em>Address Resolution Protocol</em>) – реалізують перетворення логічних мережевих адрес в фізичні і навпаки:</p>
<ul>
<li><em>ARP;</em></li>
<li><em>RARP.</em></li>
</ul>
</li>
<li>
<p>Допоміжні протоколи - <em>Internet Control Message Protocol</em> (<em>ICMP</em>)</p>
</li>
</ol>
<p>Протоколи мережевого рівня реалізуються програмними модулями ОС, а також програмними і апаратними засобами маршрутизаторів.</p>
<p><em><strong>Транспортний рівень (Transport Layer)</strong></em> надає прикладним об’єктам (процесам) сполучення через усі фізичні засоби мережі, незалежно від реальної конфігурації цього сполучення. Таке сполучення називають <em>наскрізним</em>. Сполучення, гарантоване транспортним рівнем, повинно бути <em>прозорим</em>, тобто не залежати від кодів інформації вищих рівнів. Транспортний рівень поновлює блоки даних, втрачені на 1–3-му рівнях. У випадку відмови сполучення на мережевому рівні він налагоджує інше мережеве сполучення. Транспортний рівень виконує мультиплексування та розщеплення сполучень, пріоритетне передавання блоків, оптимізує параметри передавання.</p>
<p><em><strong>Транспортний рівень</strong></em> керує взаємодією процесів, а не вузлів, мереж чи каналів.<br>
<em><strong>Протокол транспортного рівня</strong></em> повинен задовольняти наступні вимоги:</p>
<ol>
<li>забезпечувати наскрізну передачу. Характеристики транспортного сервісу не залежать від типу комунікаційної мережі або мереж;</li>
<li>користувач транспортного рівня має змогу вибрати якість сервісу, що передбачає вибір пропускної здатності, транзитної затримки, коефіцієнта невиявлених помилок тощо;</li>
<li>транспортний сервіс є прозорим, тобто, не залежить від форматів та кодів інформації, яку передають;</li>
<li>адресація на транспортному рівні не залежить від адресації на інших рівнях. Транспортні рівні мають унікальні адреси.</li>
</ol>
<p>Транспортний протокол специфікує команди та правила їх використання. До головних функцій транспортного рівня належать:</p>
<ol>
<li>Налагодження сполучення.</li>
<li>Узгодження партнерами якості сервісу.</li>
<li>Передача звичайних даних.</li>
<li>Передача термінових даних.</li>
<li>Керування потоками блоків даних.</li>
<li>Аварійне розірвання сполучення.</li>
<li>Нормальне завершення сполучення.</li>
</ol>
<p>На рис.1.7 наведено структуру зв’язків канального, мережного та транспортного рівнів моделі <em>OSI</em>.</p>
<p style="text-align:center;"><img src="media\l_7\pic7.jpg" alt="alt"></p>
<p style="text-align:center;"><em>Рис. 1.7. Структура зв'язків канального, мережевого та транспортного рівнів.</em></p>
<p>Під час вибору якості сервісу узгоджують застосування таких функцій:</p>
<ol>
<li>Забезпечення взаємодії кількох транспортних сполучень з одним мережевим (мультиплексування) або, навпаки, одного транспортного сполучення з кількома мережевими (демультиплексування, розщеплення).</li>
<li>Вибір оптимального розміру транспортних блоків.</li>
<li>Використання функцій виявлення та виправлення помилок.</li>
<li>Узгодження допустимої частоти помилок (втрата, дублювання або спотворення даних).</li>
<li>Здатність транспортного рівня до відновлення після збоїв.</li>
<li>Регулювання пропускної здатності сполучення.</li>
</ol>
<p>Основними транспортними протоколами, які набули поширення в комп'ютерних мережах є протоколи:</p>
<ul>
<li><em>TCP (Transmission Control Protocol);</em></li>
<li><em>UDP (User Datagram Protocol);</em></li>
<li><em>SPX (Sequenced Packet Exchange).</em></li>
</ul>
<p><em><strong>Сеансовий рівень. характеристики та протоколи</strong></em></p>
<p><em><strong>Сеансовий рівень (Session Layer)</strong></em> організовує діалогові сеанси між прикладними процесами. Зокрема, забезпечує ініціалізацію та завершення сеансу, синхронізацію та послідовність пакетів в мережевому діалозі, надійність з’єднання до кінця сеансу (обробку помилок, повторні передачі).<br>
Ініціатором сеансу є прикладний об’єкт, який звертається до представницького об’єкта і передає йому адресу партнера. Після цього представницький об’єкт звертається до прикладного і ініціює сеанс зв’язку.<br>
Головним завданням <em><strong>сеансового рівня</strong></em> є організація обміну інформацією між об'єктами прикладного рівня за посередництвом об'єктів рівня відображення. Цей обмін, як правило, відбувається як послідовність окремих діалогів – <strong>сеансів</strong>.</p>
<p>Функції сеансового рівня діляться на групи:</p>
<ol>
<li>Функції налагодження або розірвання сеансу:
<ul>
<li>Визначення місця, що потрібна функція або дані.</li>
<li>Налагодження зв'язку з вузлом, який має потрібну функцію або дані, одержують його згоду на проведення сеансу.</li>
<li>Перевірка, чи мають вузли потрібні для взаємодії ресурси: пам'ять, буфери тощо.</li>
<li>Перевірка вузла щодо наявності потрібного програмного  забезпечення.</li>
<li>Обмін інформацією про протоколи, що використовуються.</li>
</ul>
</li>
<li>Функції нормальної передачі:
<ul>
<li>Відображення та перетворення речень мовами високого рівня або запитів протоколів транспортної підсистеми.</li>
<li>Зіставлення запитів та відповідей на ці запити.</li>
<li>Керування чергами повідомлень за їхньою пріоритетністю.</li>
<li>Поділ повідомлень на частини, якщо вони задовгі для транспортного рівня, та зворотне їх об'єднання.</li>
<li>Робота з порядковими номерами пакетів, якщо транспортна підсистема не забезпечує правильної послідовності їх передачі.</li>
<li>Керування потоком та темпом передачі.</li>
<li>Керування використанням ресурсів.</li>
<li>Розподіл повідомлень на звичайні та термінові.</li>
</ul>
</li>
<li>Функції нештатних ситуацій:
<ul>
<li>Контроль за групами операцій.</li>
<li>Відновлення під час поновлення транспортної підсистеми без розірвання сеансу.</li>
<li>Забезпечення, якщо потрібно, примусового завершення сеансу зі збереженням цілісності даних.</li>
<li>Рестарти з контрольних точок та синхронізація.</li>
<li>Розробка варіантів можливої в ручному режимі в періоди масових відмов.</li>
</ul>
</li>
</ol>
<p>Прикладами протоколів сеансового рівня є: <em>NetBIOS</em>, <em>NetBEUI</em>.</p>
<p><em><strong>Представницький (рівень відображення) та прикладний рівні. характеристики та протоколи</strong></em></p>
<p><em><strong>Представницький рівень (Presentation Layer)</strong></em> відображає та перетворює дані, якими обмінюються між собою прикладні процеси. Зокрема, забезпечує перетворення кодів (наприклад, побайтне перекодування з <em>KOІ</em>8-<em>Р</em> в <em>Windows</em> 1251), перетворення форматів файлів, стиснення та розпакування, шифрування та дешифрування даних.<br>
Потреба у представницькому рівні зумовлена тим, що різні комп’ютери та пристрої, приєднані до мереж, можуть мати різні форми виведення даних: 8, 16, 32, 64-розрядні, різні системи команд та ін. Цей рівень призначений для того, щоб спосіб відображення інформації в окремих комп’ютерах не впливав на формат інформації в мережі.</p>
<p><em><strong>Прикладний рівень (Application Layer)</strong></em> забезпечує різні форми взаємодії прикладних процесів, розміщених у різних системах. Виділяють такі форми протоколів прикладного рівня: керування терміналами; керування діалогом; керування файлами; керування задачами; керування системою; забезпечення цілісності. Протокол керування терміналами гарантує приєднання і роботу віддаленого термінала з комп’ютером. Протокол керування діалогом сполучає процеси та веде діалог між ними. Протокол керування файлами реалізує доступ до файлів різних файлових систем.<br>
Така різноманітність зумовлена різноманітністю завдань, які вирішуються на даному рівні.<br>
Вибрати потрібний протокол можна динамічно за допомогою спеціального протоколу, який називається протоколом керування контекстом.</p>
<p><em><strong>Протокол представницького рівня</strong></em> призначений для відображення та перетворення даних у вигляді, зручному для різноманітних процесів. Основною визначення сервісу представницького рівня є принцип контексту.<br>
<strong>Контекст</strong> – набір форм опису даних, які використовуються у конкретному сеансі передачі.</p>
<p>Функції представницького рівня діляться на групи:</p>
<ol>
<li>Функції редагування:
<ul>
<li>Формування даних відповідно до заздалегідь визначених форматів документа.</li>
<li>Перекодування, яке необхідне у випадку, коли прикладні процеси, які обмінюються інформацією, використовують різні коди і команди.</li>
<li>Додавання заголовків, дат, колонтитулів, номерів сторінок тощо.</li>
</ul>
</li>
<li>Функції забезпечення діалогу:
<ul>
<li>Збереження кадрів-форматів, що часто використовуються, та виведення їх на екран за допомогою ідентифікаційного коду.</li>
<li>Забезпечення режимів: вибір з меню, команда-відповідь, або інших форм діалогу, незалежних від програм використання, з передаванням тільки результату діалогу.</li>
<li>Ведення діалогу з метою надати користувачеві допомогу у формуванні запиту до бази даних.</li>
<li>Керування операціями збору та введення даних, підвищення їх ефективності.</li>
</ul>
</li>
<li>Функції віртуальних операцій та прозорості.
<ul>
<li>Надання можливості звернення до віртуального  терміналу. Відображення форматів та сигналів керування віртуального терміналу на реальний.</li>
<li>Надання можливості працювати з іншими віртуальними комп'ютерами.</li>
<li>Надання можливості використання логічних пристроїв введення-виведення або зону на екрані та відображати їх на конкретні фізичні пристрої.</li>
<li>Надання доступу до кількох транспортних систем.</li>
<li>Забезпечення невидимості транспортної системи для користувача.</li>
</ul>
</li>
<li>Функції стиснення.
<ul>
<li>Перетворення коду з метою зменшення кількості бітів, що передаються.</li>
<li>Редагування з метою зменшення довжини повідомлень.</li>
<li>Використання ідентифікаційних кодів для зображень на екрані, форматів, повторюваних графічних або текстових фрагментів.</li>
</ul>
</li>
<li>Функції безпеки та контролю.
<ul>
<li>Шифрування повідомлень.</li>
<li>Керування доступом до мережі.</li>
<li>Обмеження кола вузлів, з якими можна налагоджувати сеанси.</li>
<li>Перевірка прав користувачів та ін.</li>
</ul>
</li>
</ol>
<p>Прикладом сфери застосування стандартів рівня відображення є організація кодування, перетворення та передачі мультимедійної інформації в сучасних комп'ютерних мережах, зокрема, стандарти <em>Н</em>.323, <em>MPEG</em>.</p>
<p><em><strong>Протоколи прикладного рівня</strong></em> забезпечують різні форми взаємодії прикладних процесів. На прикладному рівні виділяють такі групи функцій:</p>
<ol>
<li>Виконання макрокоманд:
<ul>
<li>Виконання макрокоманд у програмах, написаних мовами високого рівня.</li>
<li>Забезпечення прозорості віддаленого розташування інформації.</li>
<li>Опрацювання команд прикладної програми, яка використовує віртуальні пристрої.</li>
<li>Виконання мережевих макрокоманд.</li>
</ul>
</li>
<li>Керування програмами:
<ul>
<li>Завантаження та виконання програм.</li>
<li>Забезпечення можливості обміну програмами між комп'ютерами з різними системами команд.</li>
<li>Інтерфейс з мовами керування завданнями операційних систем.</li>
</ul>
</li>
<li>Функції доступу до файлів:
<ul>
<li>Забезпечення доступу до окремих записів.</li>
<li>Передача файлів або їх частин.</li>
<li>Вставка позначок кінець запису, кінець файлу та їх інтерпретація.</li>
<li>Передача файлу або множини файлів для пошуку інформації за ключами.</li>
<li>Виявлення фізичного розміщення даних за символьними посиланнями.</li>
</ul>
</li>
<li>Функції оплати.</li>
<li>Реєстрація ресурсів, які використовують для нарахування оплати.</li>
<li>Реєстрація випадків використання програм, текстів, захищених авторськими правами, для нарахування гонорару.</li>
</ol>
<p>Стандарти прикладного рівня орієнтовані на вирішення конкретного прикладного завдання. Прикладами є стандарти протоколів <em>HTTP</em>, <em>SMTP</em>, <em>FTP</em>, <em>SNMP</em>.</p>
<h3 id="навчальне-питання-2-загальна-структура-стеку-тсрір-протоколи-стеку-tcpip"><strong>Навчальне питання 2. ЗАГАЛЬНА СТРУКТУРА СТЕКУ <em>ТСР/ІР</em>. ПРОТОКОЛИ СТЕКУ <em>TCP/IP</em></strong></h3>
<p>Серед протокольних стеків, які використовуються для організації складених мереж, на сьогодні найбільш популярним є стек протоколу управління передачею даних/міжмережний протокол <em>TCP/IP</em>. Його було створено з урахуванням <em>Network Control Protocol</em> (<em>NCP</em>) групою розробників під керівництвом В. Серфа в 1972 році, а 1983 року мережа <em>ARPANET</em> замінила <em>NCP</em> на протокол <em>TCP/IP</em> (рис. 2.1).</p>
<p style="text-align:center;"><img src="media\l_7\pic8.jpg" alt="alt"></p>
<p style="text-align:center;"><em>Рис. 2.1. Етапи розвитку стеку TCP/IP.</em></p>
<p>У стецу <em>TCP/IP</em> визначені 4 рівні (рис. 2.2), кожен з яких несе на собі деяке навантаження по вирішенню основної задача – організації надійної і продуктивної роботи складеної мережі, сегменти якої побудовані на основі різних мережевих технологій.</p>
<p style="text-align:center;"><img src="media\l_7\pic9.jpg" alt="alt"></p>
<p style="text-align:center;"><em>Рис. 2.2. Стек TCP/IP.</em></p>
<p>У стеці <em>ТСР/ІР</em> використовуються наступні терміни: <strong>потік</strong>, <strong>сегменти</strong>, <strong>дейтаграма</strong>, <strong>пакет</strong>, <strong>кадр</strong> (<strong>фрейм</strong>) (рис. 2.3).</p>
<p><strong>Потік</strong> – дані, які поступають від додатків на вхід протоколів транспортного рівня <em>ТСР</em> та <em>UDP</em>.<br>
<strong>Сегменти</strong> – частини даних, на які <em>ТСР</em> ділить потік.<br>
<strong>Дейтаграми</strong> (<strong>датаграма</strong>) – одиниця даних протоколу <em>UDP</em>.<br>
<strong>Пакет</strong> – дейтаграма протоколу <em>ІР</em>.<br>
<strong>Кадр</strong> (<strong>фрейм</strong>) – одиниці даних протоколів, на основі яких <em>ІР</em>-пакети переносяться через підмережі складеної мережі.</p>
<p style="text-align:center;"><img src="media\l_7\pic10.jpg" alt="alt"></p>
<p style="text-align:center;"><em>Рис. 2.3. Терміни, що використовуються для позначення <em>PDU</em> на різних рівнях.</em></p>
<p><em><strong>Рівні та протоколи стеку TCP/IP.</strong></em></p>
<p>Основою стеку <em>ТСР/ІР</em> є <em><strong>рівень міжмережевої взаємодії</strong></em>, який реалізує концепцію передачі пакетів в режимі без встановлення з'єднань, тобто дейтаграмним способом. Цей рівень забезпечує можливість переміщення пакетів по складеної мережі з використанням найраціональнішого маршруту.<br>
Основним протоколом мережевого рівня в стеці є <strong>протокол <em>ІР</em></strong>, який проектувався як протокол передачі пакетів в складених мережах, які складаються з великої кількості локальних мереж, об'єднаних як локальними, так і глобальними зв'язками. Оскільки протокол <em>ІР</em> є дейтаграмним, він не гарантує доставку пакетів до вузла призначення, хоча і намагається це зробити.<br>
До рівня міжмережевої взаємодії належать всі протоколи, пов'язані з складенням і модифікацією таблиць маршрутизації. Зокрема це протоколи збору маршрутної інформації: <em>RIP</em> (<em>Routing Information Protocol</em>), <em>OSPF</em> (<em>Open Shortest Patch First</em>); протокол міжмережевих управляючих повідомлень <em>ICMP</em> (<em>Internet Control Message Protocol</em>).</p>
<p><em><strong>Протокол міжмережевого рівня IP</strong></em></p>
<p><strong>Протокол <em>IP</em></strong> (<em><strong>Intranet Protocol</strong></em> – міжмережевий протокол) описаний в <em>RFC</em> 751, складає основу транспортних засобів стеку протоколів <em>TCP</em>/<em>ІР</em>. У кожній черговій мережі, що лежить на шляху передачі пакету, протокол <em>IP</em> звертається до засобів транспортування цієї мережі, щоб за їх допомогою передати пакет на маршрутизатор наступної мережі або безпосередньо на вузол-одержувач.</p>
<p>Найважливішими функціями протоколу <em>IP</em> є:</p>
<ul>
<li>підтримка інтерфейсу з технологіями мереж, які формують складну мережу;</li>
<li>підтримка інтерфейсу з протоколами вищого транспортного рівня;</li>
<li>маршрутизація.</li>
</ul>
<p>Протокол <em>ІР</em> належить до протоколів <em>без встановлення з'єднання</em>, тобто є датаграмним протоколом. Він забезпечує передачу пакетів (дейтаграм) від відправників до адресатів. Протокол <em>ІР</em> оброблює кожний пакет як незалежну одиницю, яка не має зв'язку ні з якими іншими <em>ІР</em>-пакетами. Перед <em>ІР</em> не ставиться завдання надійної доставки повідомлень. <em>ІР</em> не має засобів для забезпечення достовірності кінцевих даних: відсутній обмін підтвердженнями між відправником і адресатом, немає процедури впорядкування, повторних передач.<br>
Якщо під час передачі пакету сталася якась помилка, то протокол <em>ІР</em> не виконує ніяких дій по виправленню цієї помилки. Всі питання забезпечення надійності доставки даних по інтермережі у стеці <em>TCP</em>/<em>ІР</em> вирішує протокол <em>TCP</em>, який працює безпосередньо над протоколом <em>ІР</em>, саме <em>TCP</em> при потребі організовує повторну передачу пакетів.</p>
<p><em><strong>Структура та формат ІР-пакета</strong></em></p>
<p><em>ІР</em>-пакет складається із <strong>заголовка</strong> і <strong>поля даних</strong>. Довжина заголовку становить <strong>64 байти</strong> (хоча може коливатися в межах 20–60 байтів).<br>
Максимальна довжина пакету складає <strong>65536 байтів</strong>, проте у більшості мереж великі пакети не використовуються (рис. 2.4).</p>
<p style="text-align:center;"><img src="media\l_7\pic17.jpg" alt="alt"></p>
<p style="text-align:center;"><em>Рис. 2.4. Склад iР-пакету.</em></p>
<p>Вибір довжини пакету проводиться з урахуванням максимальної довжини PDU протоколу нижнього рівня (параметр, відомий також як <em><strong>MTU</strong></em> (<em><strong>Maximum Transport Unit</strong></em>)), який несе <em>ІР</em>-пакети.<br>
Стандарт передбачає, що всі вузли повинні приймати пакети довжиною до 576 байт включно (64 байти – заголовок, 512 байтів – блок даних). Пакети більшого розміру хостам рекомендується передавати лише у тому випадку, коли вони впевнені, що вузол-адресат та проміжна підмережа готові обслуговувати пакети такої довжини.<br>
Оскільки у інтермережі можуть зустрічатися підмережі з меншим розміром поля даних кадру, <em>ІР</em> специфікує єдиний метод сегментації – розбивку пакетів на фрагменти (теж пакети) і зворотне її складання (дефрагментацію). Значення <em>MTU</em> для основних технологій наведені у табл. 2.</p>
<p>Таблиця 2</p>
<p style="text-align:center"><strong>Основні значення <em>MTU</em></strong></p>
<table>
<thead>
<tr>
<th>№</th>
<th style="text-align:center">Інтерфейс/ Технологія</th>
<th style="text-align:center">Значення <em>MTU</em>, байтів</th>
<th style="text-align:center">Стандарт</th>
</tr>
</thead>
<tbody>
<tr>
<td>1</td>
<td style="text-align:center"><em>Internet Path MTU</em></td>
<td style="text-align:center">576</td>
<td style="text-align:center"><em>RFC</em>-879</td>
</tr>
<tr>
<td>2</td>
<td style="text-align:center"><em>Ethernet</em></td>
<td style="text-align:center">1500</td>
<td style="text-align:center"><em>RFC</em>-1191</td>
</tr>
<tr>
<td>3</td>
<td style="text-align:center"><em>IEEE</em> 802.3</td>
<td style="text-align:center">1492</td>
<td style="text-align:center"><em>RFC</em>-1191</td>
</tr>
<tr>
<td>4</td>
<td style="text-align:center"><em>IEEE</em> 802.5</td>
<td style="text-align:center">4464</td>
<td style="text-align:center"></td>
</tr>
<tr>
<td>5</td>
<td style="text-align:center"><em>IEEE</em> 802.11</td>
<td style="text-align:center">2272</td>
<td style="text-align:center"></td>
</tr>
<tr>
<td>6</td>
<td style="text-align:center"><em>FDDI</em></td>
<td style="text-align:center">4500</td>
<td style="text-align:center"><em>RFC</em>-1191</td>
</tr>
<tr>
<td>7</td>
<td style="text-align:center"><em>PPP</em> (по замовчуванню)</td>
<td style="text-align:center">1500</td>
<td style="text-align:center"><em>RFC</em>-1144</td>
</tr>
</tbody>
</table>
<p>Існує прямий зв'язок між кількістю полів заголовка пакету і функціональною складністю протоколу, який працює з цим заголовком. Чим простіший заголовок – тим простіший відповідний протокол. Значна частина операцій протоколу пов'язана з обробкою тієї службової інформації, яка переноситься в полях заголовка пакету. Призначення кожного поля заголовка <em>IP</em>-пакета надає не лише знання про його, але й дає можливсіть ознайомитися з основними функціями протоколу <em>IP</em>.</p>
<p>Формат заголовка <em>ІР</em>-пакету наведена на рис.2.5.</p>
<p style="text-align:center;"><img src="media\l_7\pic11.jpg" alt="alt"></p>
<p style="text-align:center;"><em>Рис. 2.5. Структура заголовка ІР-пакета версії 4.</em></p>
<p>Поля мають наступні значення:</p>
<ul>
<li>
<p><em>Ver</em>, <em>Version</em>, 4 біти – номер версії протоколу, який визначає формат заголовка. У даний час використовується версія 4.</p>
</li>
<li>
<p><em>IHL, Internet Header Length</em>, 4 біти – довжина заголовка в 32-бітних словах (не менше 5).</p>
</li>
<li>
<p><em>TOS, Type Of Service</em>, 8 біт – байт типу сервісу (сьогодні використовується більш сучасна назва – байт диференційованого обслуговування, <em>DS</em>-байт) задає пріоритетність пакету і вид критерію вибору маршруту:</p>
<ul>
<li>перші 3 (три) біти <em>PR</em> (<em>Priority</em>) задають пріоритет трафіку (від найнижчого – 0 до найвищого – 7) див. табл. 2.;</li>
<li>наступні 3 (три) біти – критерії вибору маршруту;</li>
<li>4-й біт D (<em>Delay</em>) = 1  – маршрут повинен обиратися для мінімізації затримки  доставки даного пакету;</li>
<li>5-й біт T (<em>Troughtput</em>) = 1 – маршрут повинен обиратися для максимізації пропускної здатності;</li>
<li>6-й біт R (<em>Reliability</em>) = 1 – маршрут повинен обиратися для надійності доставки;</li>
<li>7-й та 8-й біти = 0 – резерв.</li>
</ul>
</li>
<li>
<p><em>TL, Total Length</em> , 16 біт – загальна довжина дейтаграми.</p>
</li>
<li>
<p><em>Identification,</em> 16 біт – ідентифікатор, який зазначається вузлом-відправником для зборки фрагментів дейтаграм.</p>
</li>
<li>
<p><em>Flags</em>, 3 біти – ознаки управління:</p>
<ul>
<li>1-й біт – резерв (повинен бути нульовим);</li>
<li>2-й біт – дозвіл або заборона фрагментування (0 – дозвіл, 1 – заборона), відомий також як біт DF (<em>Do not Fragment</em>);</li>
<li>3-й біт – останній або не останній фрагмент (0 – останній, 1 – не останній), відомий також як біт MF(<em>More Fragments</em>).</li>
</ul>
</li>
<li>
<p><em>FO, Fragment Offset</em>, 13 біт – розташування фрагменту в дейтаграмі (зміщення у 8-ми байтних блоках).</p>
</li>
<li>
<p><em>TTL, Time to Live</em> , 8 біт – час існування пакету в мережі, формально в секундах (0 – необхідність видалення дейтаграми).<br>
Початкове значення задається відправником, маршрутизатори декрементують поле після отримання пакета і кожну секунду перебування пакету в черзі на обробку. Оскільки сучасне обладнання рідко затримує пакет більше чим на одну секунду, це поле може використовуватися для розрахунку проміжних вузлів (<em>hop count</em>). Задаючи TTL можна управляти дальністю розповсюдження пакетів: при <em>TTL</em> = 1 пакет не може вийти за межі підмережі відправника.</p>
</li>
<li>
<p><em>Protocol Id</em>, 8 біт – ідентифікатор протоколу більш високого рівня, що використовує поле даних пакету (табл. 3).</p>
</li>
</ul>
<p>Таблиця 3</p>
<p style="text-align:center"><strong>Класи трафіка</strong></p>
<table>
<thead>
<tr>
<th style="text-align:center">Класс трафіка</th>
<th style="text-align:center">Призначення</th>
</tr>
</thead>
<tbody>
<tr>
<td style="text-align:center">0</td>
<td style="text-align:center">Нехарактеризований трафік</td>
</tr>
<tr>
<td style="text-align:center">1</td>
<td style="text-align:center">Заповнюючий трафік (мережеві новини)</td>
</tr>
<tr>
<td style="text-align:center">2</td>
<td style="text-align:center">Несуттєвий інформаційний трафік (електронна пошта)</td>
</tr>
<tr>
<td style="text-align:center">3</td>
<td style="text-align:center">Резерв</td>
</tr>
<tr>
<td style="text-align:center">4</td>
<td style="text-align:center">Суттєвий трафік (<em>FTP, HTTP, NFS</em>)</td>
</tr>
<tr>
<td style="text-align:center">5</td>
<td style="text-align:center">Резерв</td>
</tr>
<tr>
<td style="text-align:center">6</td>
<td style="text-align:center">Інтерактивний трафік (<em>Telnet, X-terminal, SSH</em>)</td>
</tr>
<tr>
<td style="text-align:center">7</td>
<td style="text-align:center">Керуючий трафік (маршрутна інформація, <em>SNMP</em>)</td>
</tr>
</tbody>
</table>
<ul>
<li><em>HC, Header Checksum</em>, 16 біт – контрольна сума заголовка. Повинна перевірятися і розраховуватися заново у кожному маршрутизаторі у зв'язку з модифікацією деяких полів (<em>TTL</em>).</li>
<li><em>SA IP-address</em>, 32 біти – <em>ІР</em>-адреса відправника.</li>
<li><em>DA IP-address</em>, 32 біти – <em>ІР</em>-адреса адресата.</li>
<li><em>Options</em> – опції пакету, довжина може бути довільна.</li>
<li><em>Padding</em> – заповнювач, який вирівнює заголовок пакету до 32 бітового розміру.</li>
</ul>
<p>Приклад заголовка реального IP-пакета, отриманого за допомогою аналізатора трафіка, наведено на рис. 2.6</p>
<p style="text-align:center;"><img src="media\l_7\pic12.jpg" alt="alt"></p>
<p style="text-align:center;"><em>Рис. 2.6. Приклад заголовка реального <em>IPv</em>4.</em></p>
<p>Сьогодні формат заголовка пакета став вже замалим, тому досить часто замість протоколу <em>IPv</em>4 використовується <em>IPv</em>6. Окрім цього виникли проблеми мережі, непристосованості протоколу до передавання мультисервісної інформації з підтримкою різних класів обслуговування, зокрема забезпечення кібер- та інформаційної безпеки.</p>
<p>Проблеми протоколу <em>IP</em> версії 4:</p>
<ul>
<li>недостатність об’єму 32-бітного адресного простору;</li>
<li>складність агрегації маршрутів та значне збільшення таблиць маршрутизації;</li>
<li>складність масової зміни <em>IP</em>-адрес;</li>
<li>відносна складність оброблення заголовків <em>IP</em>-пакетів.</li>
</ul>
<p>На сьогодні формат заголовка пакету став вже замалим, тому зараз готується перехід від протоколу <em>IPv4</em> до протоколу <em>IPv6</em>.</p>
<p><em><strong>Основний (транспортний) рівень</strong></em> стеку <em>ТСР/ІР</em> служить для забезпечення надійного інформаційного зв'язку між двома кінцевими вузлами мережі, тобто забезпечення доставки пакетів без пошкоджень і в тому порядку, в якому вони були відправлені.<br>
На цьому рівні функціонує протокол управління передачею <em>ТСР</em> (<em>Transmission Control Protocol</em>) та протокол дейтаграм користувача <em>UDP</em> (<em>User Datagram Protocol</em>). Протокол <em>ТСР</em> забезпечую надійну передачу повідомлень між віддаленими прикладними процесами за рахунок створення логічних з'єднань. Він дозволяє без помилок доставити сформований на одному комп'ютері потік байтів до іншого комп'ютера.
<em>ТСР</em> ділить потік байтів на частини – <strong>сегменти</strong> і передає їх нижчому рівню – <em>рівню міжмережевої взаємодії</em>. Після того, які ці сегменти будуть доставлені засобами рівня міжмережевої взаємодії в пункт призначення, протокол <em>ТСР</em> збере їх в неперервний потік байтів.<br>
Протокол <em>UDP</em> забезпечує передачу прикладних пакетів дейтаграмним способом і виконує функції зв'язуючої ланки між мережевим протоколом і службами прикладного рівня або користувацькими процесами.</p>
<p><em>Протоколи транспортного рівня стеку TCP/IP</em></p>
<p>Основною задачею транспортного рівня, яку вирішує <em>TCP</em>, є передача даних між будь-якими прикладними процесами, які виконуються на будь-яких вузлах мережі. Цю задачу вирішують протоколи <em>TCP</em> та <em>UDP</em>. Ці протоколи мають багато спільного в своїй роботі, зокрема забезпечують інтерфейс з прикладним рівнем, для цього передають дані, які поступають на вхідний інтерфейс вузла, відповідним додаткам. Обидва протоколи використовують поняття «<strong>порт</strong>» і «<strong>сокет</strong>». Також обидва протоколи забезпечують  інтерфейс з нижчим мережевим рівнем <em>ІР</em>, для цього інкапсулюють свої протокольні блоки даних в <em>ІР</em>-пакети. Проте відмінностей між протоколами набагато більше, ніж схожих ознак.<br>
Кожен вузол може виконувати кілька процесів і кожен процес може мати кілька точок входу, які є адресами призначення для пакетів даних.<br>
Пакети, які поступають на транспортний рівень, організуються ОС у вигляді <em>множини черг до точок входу різних прикладних процесів</em>. Такі системні черги називаються <strong>портами</strong>. Таким чином, адресами при роботі протоколів <em>ТСР</em> та <em>UDP</em> є номери портів прикладної служби.<br>
Номер порту в поєднанні з номером мережі і номером кінцевого вузла однозначно визначають прикладний процес в мережі. Цей набір параметрів-ідентифікаторів носить назву <strong>сокет</strong> (<em><strong>Socket</strong></em>).<br>
Для кожного порту протоколи <em>ТСР</em> та <em>UDP</em> ведуть дві черги: чергу пакетів, які поступають в даний порт із мережі, і чергу пакетів, які відправляються даним портом в мережу. Процедура обслуговування запитів, які поступають від різних служб носить назву мультиплексування, зворотна процедура розподілу пакетів між службами носить назву демультиплексування (рис. 2.7).</p>
<p style="text-align:center;"><img src="media\l_7\pic16.jpg" alt="alt"></p>
<p style="text-align:center;"><em>Рис. 2.7. Мультиплексування та демультиплексування на транспортному рівні стеку TCP/IP.</em></p>
<p>Діапазони номерів портів поділяються на три групи (табл. 4).</p>
<p>Таблиця 4</p>
<p style="text-align:center"><strong>Діапазони номерів портів</strong></p>
<table>
<thead>
<tr>
<th style="text-align:center">№</th>
<th style="text-align:center">Назва діапазону</th>
<th style="text-align:center">Діапазон номерів</th>
</tr>
</thead>
<tbody>
<tr>
<td style="text-align:center">1.</td>
<td style="text-align:center">Стандартні призначені (загальновідомі) порти</td>
<td style="text-align:center">0–1023</td>
</tr>
<tr>
<td style="text-align:center">2.</td>
<td style="text-align:center">Зареєстровані порти</td>
<td style="text-align:center">1024–49151</td>
</tr>
<tr>
<td style="text-align:center">3.</td>
<td style="text-align:center">Динамічні та/або приватні порти</td>
<td style="text-align:center">49152–65535</td>
</tr>
</tbody>
</table>
<p>Номери першої групи закріплюються і публікуються в стандартах Інтернету (<em>RFC</em>-1700, <em>RFC</em>-3232). Приклади загальновідомих номерів портів для популярних загальнодоступних служб наведені у табл. 5.</p>
<p>Таблиця 5</p>
<p style="text-align:center"><strong>Основні служби та номери портів</strong></p>
<table>
<thead>
<tr>
<th style="text-align:center">№</th>
<th style="text-align:center">Служба</th>
<th style="text-align:center">Протокол</th>
<th style="text-align:center">Порт</th>
</tr>
</thead>
<tbody>
<tr>
<td style="text-align:center">1.</td>
<td style="text-align:center"><em>FTP</em></td>
<td style="text-align:center"><em>TCP</em></td>
<td style="text-align:center">21–команди, 20–дані</td>
</tr>
<tr>
<td style="text-align:center">2.</td>
<td style="text-align:center"><em>Telnet</em></td>
<td style="text-align:center"><em>TCP</em></td>
<td style="text-align:center">23</td>
</tr>
<tr>
<td style="text-align:center">3.</td>
<td style="text-align:center"><em>Finger</em></td>
<td style="text-align:center"><em>TCP</em></td>
<td style="text-align:center">79</td>
</tr>
<tr>
<td style="text-align:center">4.</td>
<td style="text-align:center"><em>Whois</em></td>
<td style="text-align:center"><em>TCP</em></td>
<td style="text-align:center">43</td>
</tr>
<tr>
<td style="text-align:center">5.</td>
<td style="text-align:center"><em>NNTP</em></td>
<td style="text-align:center"><em>TCP</em></td>
<td style="text-align:center">119</td>
</tr>
<tr>
<td style="text-align:center">6.</td>
<td style="text-align:center"><em>TFTP</em></td>
<td style="text-align:center"><em>UDP</em></td>
<td style="text-align:center">69</td>
</tr>
<tr>
<td style="text-align:center">7.</td>
<td style="text-align:center"><em>SMTP</em></td>
<td style="text-align:center"><em>TCP</em></td>
<td style="text-align:center">25</td>
</tr>
<tr>
<td style="text-align:center">8.</td>
<td style="text-align:center"><em>POP3</em></td>
<td style="text-align:center"><em>TCP</em></td>
<td style="text-align:center">110</td>
</tr>
<tr>
<td style="text-align:center">9.</td>
<td style="text-align:center"><em>IMAP4</em></td>
<td style="text-align:center"><em>TCP</em></td>
<td style="text-align:center">143</td>
</tr>
<tr>
<td style="text-align:center">10.</td>
<td style="text-align:center"><em>HTTP</em></td>
<td style="text-align:center"><em>TCP</em></td>
<td style="text-align:center">80 або 8080</td>
</tr>
<tr>
<td style="text-align:center">11.</td>
<td style="text-align:center"><em>DNS</em></td>
<td style="text-align:center"><em>UDP</em>/<em>TCP</em></td>
<td style="text-align:center">53</td>
</tr>
<tr>
<td style="text-align:center">12.</td>
<td style="text-align:center"><em>DHCP</em></td>
<td style="text-align:center"><em>UDP</em></td>
<td style="text-align:center">67-сервер, 68–клієнт</td>
</tr>
<tr>
<td style="text-align:center">13.</td>
<td style="text-align:center"><em>SNMP</em></td>
<td style="text-align:center"><em>UDP</em></td>
<td style="text-align:center">161</td>
</tr>
<tr>
<td style="text-align:center">14.</td>
<td style="text-align:center"><em>RPC</em></td>
<td style="text-align:center"><em>UDP</em>/<em>TCP</em></td>
<td style="text-align:center">111</td>
</tr>
<tr>
<td style="text-align:center">15.</td>
<td style="text-align:center"><em>NETBIOS</em></td>
<td style="text-align:center"><em>UDP</em>/<em>TCP</em></td>
<td style="text-align:center">137,138,139</td>
</tr>
<tr>
<td style="text-align:center">16.</td>
<td style="text-align:center"><em>NFS</em></td>
<td style="text-align:center"><em>UDP</em>/<em>TCP</em></td>
<td style="text-align:center">2049</td>
</tr>
</tbody>
</table>
<p>Решта портів, як правило виділяється ОС для клієнтських частин відомих додатків.</p>
<p><em><strong>Формат UDP-датаграми</strong></em></p>
<p>Протокол <em>UDP</em> є датаграмним протоколом транспортного рівня, який використовує протокол <em>ІР</em>. Він не потребує підтвердження про одержання датаграми. До заголовка <em>ІР</em>-пакету додаються поля порту відправника і порту одержувача, а також поля довжини повідомлення та контрольної суми (рис. 2.8).</p>
<p style="text-align:center;"><img src="media\l_7\pic13.jpg" alt="alt"></p>
<p style="text-align:center;"><em>Рис. 2.8. Структура заголовка <em>UDP</em>-датаграми.</em></p>
<p>Поля мають такі значення:</p>
<ul>
<li><em>UDP Source Port</em>, 16 бітів – порт відправника.</li>
<li><em>UDP Destination Port</em>, 16 бітів – порт адресата (одержувача).</li>
<li><em>Message Length</em>, 16 бітів – загальна довжина повідомлення.</li>
<li><em>Checksum</em>, 16 бітів – контрольна сума.</li>
</ul>
<p>Протокол <em>UDP</em> має невеликі накладні витрати і використовується службами <em>NFS</em>, RPC, <em>SNMP</em>. Незалежність окремих пакетів використовують для передавання мультимедійних потоків. Дані, які передають прикладні процеси через <em>UDP</em> -модуль, доходять до місця призначення як єдине цілі. <em>UDP</em>  не змінює переданих йому пакетів.<br>
<em>ІР</em>-модуль передає відповідний пакет <em>UDP</em>-модулю у тому випадку, коли у заголовку пакета зазначено код протоколу <em>UDP</em>. <em>UDP</em>-модуль перевіряє контрольну суму в заголовку. Якщо вона не збігається, то пакет буде відкинуто. У протилежному випадку відбувається аналіз порту в пакеті. Повідомлення з пакета потрапляє в чергу до прикладного процесу, який відповідає порту. Якщо черга переповнена, то <em>UDP</em>-модуль відкидає пакет.</p>
<p><em><strong>Формат TCP-сегмента</strong></em></p>
<p>Оскільки протокол <em>ІР</em> є датаграмним протоколом і не забезпечує надійності передачі даних, то з метою забезпечення надійного каналу обміну даними між прикладними процесами в інтермережі використовується протокол транспортного рівня <em>TCP</em>.<br>
Протокол <em>TCP</em> працює безпосередньо над протоколом <em>ІР</em> і використовує його для транспортування блоків даних. Перед відправкою свої блоків даних протокол <em>TCP</em> поміщає їх в <em>ІР</em>-пакет. При необхідності протокол <em>ІР</em> здійснює фрагментацію та складання блоків даних <em>TCP</em>, які потрібні для здійснення передачі і доставки через проміжні підмережі і шлюзи.<br>
Одиницею даних протоколу <em>ТСР</em> є сегмент. Інформація, яка поступає до протоколу <em>TCP</em> від протоколів вищого рівня розглядається <em>ТСР</em> як неструктурований потік байтів. Дані, що поступили, буферизуються засобами <em>ТСР</em>. Для передачі на мережевий рівень із буфера вирізається неперервна частина даних, яка саме і називається сегментом. На відміну від інших протоколів, <em>ТСР</em> підтверджує отримання не пакетів, а байтів потоку.<br>
Максимальний розмір сегмента <em>ТСР</em> не повинен перевищувати максимального розміру поля даних <em>ІР</em>-пакету.<br>
Для організації надійної передачі між двома прикладними процесами передбачається встановлення логічного з'єднання між двома прикладними процесами. З'єднання ідентифікується двома повними адресами обох взаємодіючих процесів – <strong>сокетами</strong>. Кожний із процесів може брати участь в кількох з'єднаннях.<br>
З'єднання визначається як набір параметрів, які характеризують процедуру обміну даними між двома процесами. Окрім повних адрес процесі цей набір включає узгоджені розміри сегментів, об'єми даних, які дозволено передавати без отримання на них підтвердження, початкові і кінцеві номери байтів, що передаються. Деякі з параметрів є постійними на протязі сеансу зв'язку, деякі – адаптивно змінюються. З'єднання в <em>ТСР</em> дозволяє вести повнодуплексну передачу.<br>
В межах з'єднання здійснюється обов'язкове підтвердження правильності прийому для всіх повідомлень і при необхідності виконується повторна передача. Для реалізації підтверджень використовується метод змінних вікон.</p>
<p>Структура заголовка <em>ТСР</em>-сегмента наведена на рис. 2.9.</p>
<p style="text-align:center;"><img src="media\l_7\pic14.jpg" alt="alt"></p>
<p style="text-align:center;"><em>Рис. 2.9. Структура заголовка <em>TCP</em>-сегмента.</em></p>
<p>Поля мають наступні значення:</p>
<ul>
<li>
<p><em>Source Port</em>, 16 бітів – порт відправника.</p>
</li>
<li>
<p><em>Destination Port</em>, 16 бітів – порт адресата (одержувача)</p>
</li>
<li>
<p><em>Sequence Number</em>, 32 біти – порядковий номер.</p>
</li>
<li>
<p><em>Acknowledgement Number</em>, 32 біти – номер підтвердження.</p>
</li>
<li>
<p><em>HL (Header Length)</em>,4 біти – довжина заголовка.</p>
</li>
<li>
<p><em>Reserved</em>, 6 бітів – зарезервовано.</p>
</li>
<li>
<p><em>Flags</em>, 6 бітів – ознаки:</p>
<ul>
<li><em>URG</em> – термінове повідомлення;</li>
<li><em>ACK</em> – квитанція на прийнятий сегмент;</li>
<li><em>PSH</em> – запит на відправку повідомлення без очікування заповнення буферу;</li>
<li><em>RST</em> – запит на відономлення з’єднання, яке потрапило в безвихідну ситуацію;</li>
<li><em>SYN</em> – повідомлення, яке використовується для синхронізації лічильників переданих даних при встановленні з’єднання;</li>
<li><em>FIN</em> – ознака досягнення сторокою-передавачем останнього байту в потоці даних, що передаються.</li>
</ul>
</li>
<li>
<p><em>Window Size</em>, 16 бітів – кількість байтів, які готовий прийняти одержувач.</p>
</li>
<li>
<p><em>Checksum</em>, 16 бітів – контрольна сума.</p>
</li>
<li>
<p><em>Importance</em>, 16 бітів – вказівник важливості інформації.</p>
</li>
<li>
<p><em>Options &amp; Padding</em> – опції і заповнювач.</p>
</li>
</ul>
<p><strong>Машина станів протоколу <em>ТСР</em></strong></p>
<p>Етапи встановлення та розриву з’єднання в протоколі <em>ТСР</em> можна описати за допомогою кінцевого автомата (діаграми станів), стани якого наведені на рис. 2.10.</p>
<p style="text-align:center;"><img src="media\l_7\pic15.jpg" alt="alt"></p>
<p style="text-align:center;"><em>Рис. 2.10. Стани з’єднань TCP.</em></p>
<p><em>Встановлення з’єднання</em></p>
<p>Режим участі у встановленні <em>TCP</em>-з'єднання може бути <em>активним</em> і <em>пасивним</em>.<br>
При пасивному участі робоча станція чекає сигнал відкриття <em>ТСР</em>-каналу від зустрічного обладнання і не намагається відкрити <em>ТСР</em>-канал сама. Цей режим звичайно використовується процесами, які надають свій сервіс через загальновідомий номер свого порту (наприклад, <em>HTTP</em>, <em>SMTP</em> і т. д.).<br>
При активному режимі участі робоча станція сама ініціює відкриття <em>ТСР</em>-каналу. З'єднання буде також встановлено, якщо два процеси активно відкриють канал назустріч один одному. Така гнучкість у встановленні з'єднання особливо важлива в розподілених мережах, коли комп'ютери працюють асинхронно.</p>
<p>Процедура встановлення <em>TCP</em>-з'єднання виглядає наступним чином. Робоча станція, яка ініціює відкриття <em>ТСР</em>-каналу, передає пакет з прапором <em>SYN</em>, в якому вказується номер порту і початковий порядковий номер пакетів даних. Зустрічна станція передає на вказану адресу відповідь з прапорами <em>SYN</em> і <em>АСК</em>, в якому вказується початковий порядковий номер пакетів даних. Сторона, яка ініціює встановлення <em>TCP</em>-з'єднання, підтверджує отримання пакету з прапорами <em>SYN</em> і <em>АСК</em> передачею пакету з встановленим прапором <em>АСК</em>.<br>
Саме трьох тактів квітірующіх повідомлень завжди буває достатньо, щоб синхронізувати потоки даних. З'єднання вважається встановленим, коли послідовності переданих пакетів в обох напрямках синхронізуються, тобто коли і клієнт, і сервер «знають», пакет з яким номером надійде з протилежного боку з'єднання.<br>
З'єднання закривається, коли порти обладнання обмінюються пакетами, що містять прапори FI<em>N</em>. При цьому всі ресурси системи повинні бути звільнені.</p>
<p>В ОС <em>Windows</em> побачити стан з’єднання можна за допомогою команди <em><strong>netstat</strong></em>. Ця команда може бути виконана без параметрів, як результат будуть показані активні підключення, причому будуть виведені текстові назви вузлів; при виконанні з ключем <em>-n</em> будуть показані активні підключення, причому адреси будуть представлені у числовому вигляді; при виконанні з ключем <em>–а</em> будуть показані всі підключення і порти.</p>
<p><em><strong>Прикладний рівень</strong></em> об'єднує всі служби, які система надає додаткам користувача. Цей рівень реалізується програмними системами, побудованими за архітектурою клієнт-сервер і які базуються на протоколах нижніх рівнів. На відміну від решти трьох рівнів, протоколи прикладного рівня займаються деталями конкретного додатку, їх не цікавлять способи передачі даних по мережі. До них належать такі протоколи як <em>FTP. Telnet, TFTP, DNS, SNMP, HTTP</em> та інші.<br>
Протоколи прикладного рівня стеку <em>ТСР/ІР</em> працюють на комп'ютерах, які виконують додатки користувачів. Навіть повна заміна мережевого обладнання у загальному випадку не повинна вплинути на роботу додатків, якщо вони отримують доступ до мережевих ресурсів через протоколи прикладного рівня.<br>
Протоколи транспортного рівня більше залежать від мережі, оскільки вони реалізують інтерфейс до рівнів, які безпосередньо організують передачу даних по мережі. Проте, як і протоколи прикладного рівня, програмні модулі, що реалізують протоколи транспортного рівня, встановлюються тільки на кінцевих вузлах.<br>
Протоколи двох нижніх рівнів є мереженезалежними, а це означає, що програмні модулі протоколів міжмережевого рівня і рівня мережевих інтерфейсів встановлюються як на кінцевих вузлах мережі, так і на маршрутизаторах. Основні протоколи прикладного рівня стеку <em>ТСР/ІР</em> наведені в табл. 6.</p>
<p>Таблиця 6</p>
<p style="text-align:center"><strong>Основні протоколи прикладного рівня стеку ТСР/ІР</strong></p>
<table>
<thead>
<tr>
<th style="text-align:center">Протокол</th>
<th style="text-align:center">Розшифровка <br>абревіатури</th>
<th style="text-align:center">Характеристика протоколу</th>
<th style="text-align:center">Використовує транспортний протокол</th>
</tr>
</thead>
<tbody>
<tr>
<td style="text-align:center"><em>Finger</em></td>
<td style="text-align:center"><em>-</em></td>
<td style="text-align:center">Отримання інформації про віддалені вузли та користувачів (застарілий, майже не використовується)</td>
<td style="text-align:center"><em>TCP</em></td>
</tr>
<tr>
<td style="text-align:center"><em>Whois</em></td>
<td style="text-align:center"><em>-</em></td>
<td style="text-align:center">Отримання інформації про вузли та документи Інтернет (застарілий)</td>
<td style="text-align:center"><em>TCP</em></td>
</tr>
<tr>
<td style="text-align:center"><em>Gopher</em></td>
<td style="text-align:center"><em>-</em></td>
<td style="text-align:center">Протокол розподіленого пошуку і передачі документів (застарілий, майже не використовується)</td>
<td style="text-align:center"><em>TCP</em></td>
</tr>
<tr>
<td style="text-align:center"><em>Telnet</em></td>
<td style="text-align:center"><em>Telecommunication Network</em></td>
<td style="text-align:center">Віддалений доступ</td>
<td style="text-align:center"><em>TCP</em></td>
</tr>
<tr>
<td style="text-align:center"><em>NNTP</em></td>
<td style="text-align:center"><em>Network News Transfer Protocol</em></td>
<td style="text-align:center">Протокол обміну повідомленнями в групах новин</td>
<td style="text-align:center"><em>TCP</em></td>
</tr>
<tr>
<td style="text-align:center"><em>FTP</em></td>
<td style="text-align:center"><em>File Transfer Protocol</em></td>
<td style="text-align:center">Протокол передачі файлів</td>
<td style="text-align:center"><em>TCP</em></td>
</tr>
<tr>
<td style="text-align:center"><em>TFTP</em></td>
<td style="text-align:center"><em>Trivial File Transfer Protocol</em></td>
<td style="text-align:center">Простий протокол передачі файлів</td>
<td style="text-align:center"><em>UDP</em></td>
</tr>
<tr>
<td style="text-align:center"><em>SMTP</em></td>
<td style="text-align:center"><em>Simple Mail Transfer Protocol</em></td>
<td style="text-align:center">Простий протокол передачі пошти</td>
<td style="text-align:center"><em>TCP</em></td>
</tr>
<tr>
<td style="text-align:center"><em>POP3</em></td>
<td style="text-align:center"><em>Post Office Protocol Version 3</em></td>
<td style="text-align:center">Протокол поштового відділення, версія 3</td>
<td style="text-align:center"><em>TCP</em></td>
</tr>
<tr>
<td style="text-align:center"><em>IMAP4</em></td>
<td style="text-align:center"><em>Internet Message Access Protocol</em></td>
<td style="text-align:center">Протокол доступу до електронної пошти</td>
<td style="text-align:center"><em>TCP</em></td>
</tr>
<tr>
<td style="text-align:center"><em>HTTP</em></td>
<td style="text-align:center"><em>Hyper Text Transfer Protocol</em></td>
<td style="text-align:center">Протокол передачі гіпертексту</td>
<td style="text-align:center"><em>TCP</em></td>
</tr>
<tr>
<td style="text-align:center"><em>DNS</em></td>
<td style="text-align:center"><em>Domain Name System</em></td>
<td style="text-align:center">Система доменних імен</td>
<td style="text-align:center"><em>UDP</em> (<em>TCP</em>)</td>
</tr>
<tr>
<td style="text-align:center"><em>SNMP</em></td>
<td style="text-align:center"><em>Simple Network Management Protocol</em></td>
<td style="text-align:center">Простий протокол управління мережею</td>
<td style="text-align:center"><em>UDP</em></td>
</tr>
<tr>
<td style="text-align:center"><em>NFS</em></td>
<td style="text-align:center"><em>Network File System</em></td>
<td style="text-align:center">Мережева файлова система</td>
<td style="text-align:center"><em>UDP</em></td>
</tr>
<tr>
<td style="text-align:center"><em>RPC</em></td>
<td style="text-align:center"><em>Remote Procedure Call</em></td>
<td style="text-align:center">Віддалений виклик процедур</td>
<td style="text-align:center"><em>UDP</em></td>
</tr>
</tbody>
</table>
<h3 id="навчальне-питання-3-функції-мережевого-обладнання"><strong>Навчальне питання 3. ФУНКЦІЇ МЕРЕЖЕВОГО ОБЛАДНАННЯ</strong></h3>
<p><em><strong>Мережеве обладнання</strong></em> - пристрої, необхідні для роботи комп'ютерної мережі. Можна виділити активне та пасивне мережеве обладнання.<br>
<em><strong>Активне обладнання</strong></em> - це обладнання, що містить електронні схеми, які отримує живлення від електричної мережі або інших джерел і виконують функції посилення, перетворення сигналів і т.д. Це означає здатність такого обладнання обробляти сигнал за спеціальними алгоритмами. Активне мережеве обладнання не тільки отримує і передає сигнал, але і обробляє цю технічну інформацію, перенаправляючи і розподіляючи вхідні потоки відповідно з вбудованими в пам'ять пристрою алгоритмами. Ця «інтелектуальна» особливість, поряд з живленням від мережі, є ознакою активного обладнання. Наприклад, до складу активного обладнання включаються такі типи приладів:</p>
<ul>
<li>мережевий адаптер;</li>
<li>повторювач;</li>
<li>концентратор;</li>
<li>міст;</li>
<li>комутатор;</li>
<li>маршрутизатор;</li>
<li>ретранслятор;</li>
<li>медіаконвертер;</li>
<li>мережевий трансивер.</li>
</ul>
<p>Слід відзначити, що деякі фахівці не включають до складу активного обладнання повторювач і концентратор, так як ці пристрої просто повторюють сигнал для збільшення відстані з'єднання або топологічного розгалуження і обробку його за будь-якими алгоритмам не проводять. Але керовані концентратори при цьому підході відносяться до активного мережевого обладнання, так як вони можуть бути наділені певною «інтелектуальної особливістю».<br>
<em><strong>Пасивне обладнання</strong></em> – обладнання, яке не отримує живлення від електричної мережі або інших джерел, і виконує функції розподілу або зниження рівня сигналів. Наприклад, кабельна система: кабель (коаксіальний і вита пара), вилка/розетка (<em>RG58</em>, <em>RJ45</em>, <em>RJ11</em>, <em>GG45</em>), патч-панель, балун для коаксіальних кабелів (<em>RG58</em>) і т.д. Також, до пасивного обладнання іноді відносять обладнання траси для кабелів: кабельні лотки, монтажні шафи та стійки, телекомунікаційні шафи.</p>
<p><em><strong>Мережевий адаптер (NIC - Network interface controller/card),</strong></em> також відомий як мережева карта – додатковий пристрій, що дозволяє комп'ютеру взаємодіяти з іншими пристроями мережі. В даний час в персональних комп'ютерах і ноутбуках контролер і компоненти, що виконують функції мережевої карти, досить часто інтегровані в материнські плати для зручності, в тому числі уніфікації драйвера і здешевлення всього комп'ютера в цілому.</p>
<p>За конструктивною реалізацією мережеві плати діляться на:</p>
<ul>
<li><em>внутрішні</em> - окремі плати, що вставляються в <em>ISA</em>, <em>PCI</em> або <em>PCI-E</em> слот;</li>
<li><em>зовнішні</em>, що підключаються через <em>LPT</em>, <em>USB</em> або <em>PCMCIA</em> інтерфейс, переважно використовуються в ноутбуках;</li>
<li><em>вбудовані</em> в материнську плату.</li>
</ul>
<p>На 10-мегабітних мережевих платах для підключення до локальної мережі використовуються 4 типи роз'ємів:</p>
<ul>
<li>8P8C для витої пари;</li>
<li><em>BNC</em>-коннектор для тонкого коаксіального кабелю;</li>
<li>15-контактний роз'єм <em>AUI</em> трансивера для товстого коаксіального кабелю;</li>
<li>оптичний роз'єм (<em>10BASE-FL</em> та інші стандарти 10 Мбіт <em>Ethernet</em>)</li>
</ul>
<p>Ці роз'єми можуть бути присутніми в різних комбінаціях, але в певний момент часу працює тільки один з них.<br>
На 100-мегабітних платах встановлюють або роз'єм для витої пари (8P8C), або оптичний роз'єм (<em>SC, ST, MIC</em>).<br>
Поруч з роз'ємом для витої пари встановлюють один або кілька інформаційних світлодіодів, які повідомляють про наявність підключення і передачу інформації.</p>
<p><strong>Повторювач</strong> (<em>repeater</em>, ретранслятор) – мережеве обладнання, призначене для збільшення відстані з'єднання з мережею і його розширення за межі одного сегмента або для організації двох гілок, шляхом повторення електричного сигналу «один в один». Бувають однопортові повторювачі і багатопортові.
Звичне для аналогових систем підсилення не пидходыть для високочастотних цифрових сигналів. При його використанні якийсь невеликий ефект може бути досягнутий, але зі збільшенням відстані спотворення швидко порушать цілісність даних.<br>
Тому в таких ситуаціях застосовують не посилення, а повторення сигналу. При цьому пристрій на вході має приймати сигнал, далі розпізнавати його первісний вигляд, і генерувати на виході його точну копію.<br>
З самого початку в якості середовища передачі даних <em>Ethernet</em> використовувався коаксіальний кабель з топологією «шина», і потрібно було з'єднувати між собою всього кілька протяжних сегментів. Для цього зазвичай використовувалися повторювачі, що мали два порти. Трохи пізніше з'явилися багатопортові пристрої, концентратори в яких відновлений сигнал транслювався на всі активні порти, крім того, з якого прийшов сигнал.</p>
<p><strong>Мережевий концентратор</strong> (<em>hub</em>) - пристрій для об'єднання комп'ютерів в мережу <em>Ethernet</em> із застосуванням кабельної інфраструктури типу вита пара. В даний час витіснені мережевими комутаторами.<br>
Мережеві концентратори також могли мати роз'єми для підключення до існуючих мереж на базі товстого або тонкого коаксіального кабелю.<br>
Концентратор є логічним продовженням повторювача. Різні виробники реалізують деякі з перерахованих нижче функцій:</p>
<ul>
<li>можливість об'єднувати сегменти мереж з різним фізичною середовищем (наприклад, коаксіальний кабель і вита пара);</li>
<li>автоматичне відключення портів при виникненні на них помилок;</li>
<li>підтримка резервних зв'язків.</li>
</ul>
<p>Недоліки концентратора є логічним продовженням недоліків топології шина, а саме - зниження пропускної здатності мережі в міру збільшення числа вузлів. Крім того, оскільки на фізичному рівні вузли не ізольовані один від одного, всі вони будуть працювати зі швидкістю передачі даних найгіршого вузла. Наприклад, якщо в мережі присутні вузли зі швидкістю 100 Мбіт/с і всього один вузол зі швидкістю 10 Мбіт/с, то всі вузли будуть працювати на швидкості 10 Мбіт/с, навіть якщо вузол 10 Мбіт/с взагалі не проявляє ніякої інформаційної активності. Ще одним недоліком є транслювання мережевого трафіку на всі порти, що знижує рівень мережевої безпеки і дає можливість перехоплення информації.</p>
<p><em><strong>Мережевий комутатор (switch)</strong></em> - пристрій, призначений для з'єднання декількох вузлів комп'ютерної мережі в межах одного або декількох сегментів мережі.<br>
На відміну від концентратора, який поширює трафік від одного підключеного пристрою до всіх інших, комутатор передає дані лише безпосередньо отримувачу (виняток становить широкомовний трафік всіх вузлів мережі і трафік для пристроїв, для яких невідомий вихідний порт комутатора). Це підвищує продуктивність і безпеку мережі, позбавляючи інші сегменти мережі від необхідності (і можливості) обробляти дані, які їм не призначалися.<br>
Комутатор зберігає в пам'яті таблицю комутації, в якій вказується відповідність <em>MAC</em>-адреси вузлів портам комутатора. При ввімкненні комутатора ця таблиця порожня, і він працює в режимі навчання. В цьому режимі дані, що надходять на будь-який порт передаються на всі інші порти комутатора. При цьому комутатор аналізує фрейми (кадри) і, визначивши <em>MAC</em>-адресу хоста-відправника, заносить його в таблицю на деякий час. Згодом, якщо на один з портів комутатора надійде кадр, призначений для хоста, <em>MAC</em>-адреса якого вже є в таблиці, то цей кадр буде переданий тільки через порт, зазначений в таблиці. Якщо <em>MAC</em>-адреса хоста-одержувача не асоційована з яким-небудь портом комутатора, то кадр буде відправлений на всі порти, за винятком того порту, з якого він був отриманий. Згодом комутатор будує таблицю для всіх активних <em>MAC</em>-адрес, в результаті трафік локалізується.<br>
Існує <em><strong>три способи комутації</strong></em>. Кожен з них - це комбінація таких параметрів, як час очікування і надійність передачі:</p>
<ul>
<li><em>З проміжним зберіганням</em> (<em>Store and Forward</em>). Комутатор читає всю інформацію в кадрі, перевіряє його на відсутність помилок, вибирає порт комутації і після цього посилає на нього кадр.</li>
<li><em>Наскрізний (cut-through).</em> Комутатор зчитує в кадрі тільки адресу призначення і після цього виконує комутацію. Цей режим зменшує затримки при передачі, але в ньому немає методу виявлення помилок.</li>
<li><em>Бесфрагментний (fragment-free)</em> або гібридний. Цей режим є модифікацією наскрізного режиму. Передача здійснюється після фільтрації фрагментів колізій (перші 64 байта кадру аналізуються на наявність помилки і при її відсутності кадр обробляється в наскрізному режимі).</li>
</ul>
<p>Затримка, пов'язана з «прийняттям комутатором рішення», додається до часу, який потрібен кадру для входу на порт комутатора і виходу з нього, і разом з ним визначає загальну затримку комутатора.<br>
Для тимчасового зберігання фреймів і подальшої їх відправки за потрібною адресою комутатор може використовувати буферизацію. Буферизація може бути також використана в тому випадку, коли порт пункту призначення зайнятий. Буфером називається область пам'яті, в якій комутатор зберігає дані, що передаються.<br>
Буфер пам'яті може використовувати два методи зберігання і відправки фреймів: буферизація за портами і буферизація із загальною пам'яттю. При буферизації за портами пакети зберігаються в чергах, які пов'язані з окремими вхідними портами. Пакет передається на вихідний порт тільки тоді, коли всі фрейми, що знаходилися попереду нього в черзі, були успішно передані. При цьому можлива ситуація, коли один фрейм затримує всю чергу через зайнятість порту його пункту призначення. Ця затримка може відбуватися навіть у тому випадку, коли інші кадри можуть бути передані на відкриті порти їх пунктів призначення.<br>
При буферизації в загальній пам'яті всі фрейми зберігаються в загальному буфері пам'яті, який використовується всіма портами комутатора. Кількість пам'яті, що відводиться порту, визначається необхіднию йому кількістю. Такий метод називається динамічним розподілом буферної пам'яті. Після цього фрейми, що знаходилися в буфері, динамічно розподіляються по вихідним портам. Це дозволяє отримати фрейм на одному порті і відправити його з іншого порту, не встановлюючи його в чергу.<br>
Комутатори поділяються на <em>керовані</em> і <em>некеровані</em> (найбільш прості).<br>
Більш складні комутатори дозволяють керувати комутацією на мережевому (третьому) рівні моделі <em>OSI</em>.<br>
Велика кількість комутаторів рівня доступу володіють такими розширеними можливостями, як сегментація трафіку між портами, контроль трафіку на предмет штормів, виявлення петель, обмеження кількості досліджуваних mac-адрес, обмеження вхідної/вихідної швидкості на портах, функції списків доступу і т.п.<br>
Складні комутатори можна поєднувати в один логічний пристрій - стек - з метою збільшення числа портів. Наприклад, можна об'єднати 4 комутатори з 24 портами і отримати логічний комутатор з 90 ((4 * 24) - 6 = 90) портами або з 96 портами (якщо для стекування використовуються спеціальні порти).</p>
<p><em><strong>Маршрутизатор (router)</strong></em> – пристрій, який пересилає пакети між різними сегментами мережі на основі правил і таблиць маршрутизації. Маршрутизатор може пов'язувати різнорідні мережі різних архітектур. Для прийняття рішень про пересилання пакетів використовується інформація про топологію мережі і певні правила, задані адміністратором.<br>
Зазвичай маршрутизатор використовує адресу одержувача, вказану в заголовку пакета, і визначає по таблиці маршрутизації шлях, по якому слід передати дані. Якщо в таблиці маршрутизації для адреси немає описаного маршруту, пакет відкидається.<br>
Існують і інші способи визначення маршруту пересилки пакетів, коли, наприклад, використовується адреса відправника, використовувані протоколи верхніх рівнів та інша інформація, що міститься в заголовках пакетів мережевого рівня. Нерідко маршрутизатори можуть здійснювати трансляцію адрес відправника і одержувача, фільтрацію транзитного потоку даних на основі певних правил з метою обмеження доступу, шифрування/розшифрування даних, що передаються і т.д.<br>
Таблиця маршрутизації містить інформацію, на основі якої маршрутизатор приймає рішення про подальшу пересилку пакетів. Таблиця складається з деякого числа записів - маршрутів, в кожному з яких міститься ідентифікатор мережі одержувача (що складається з адреси і маски мережі), адреса наступного вузла, якому слід передавати пакети, адміністративна відстань - ступінь довіри до джерела маршруту і деяка важливість запису - метрика. Метрики записів в таблиці грають роль в обчисленні найкоротших маршрутів до різних одержувачів. Залежно від моделі маршрутизатора і використовуваних протоколів маршрутизації, в таблиці може міститися деяка додаткова службова інформація.<br>
Маршрутизатори допомагають зменшити завантаження мережі, завдяки її розділенню на домени колізій або широкомовні домени, а також завдяки фільтрації пакетів. В основному їх застосовують для об'єднання мереж різних типів, часто несумісних з архітектури і протоколів, наприклад для об'єднання локальних мереж <em>Ethernet</em> і <em>WAN</em>-з'єднань, що використовують протоколи <em>xDSL, PPP, ATM, Frame relay</em> і т.д. Нерідко маршрутизатор використовується для забезпечення доступу з локальної мережі в глобальну мережу Інтернет, здійснюючи функції трансляції адрес і міжмережевого екрану.<br>
В якості маршрутизатора може виступати як спеціалізований (апаратний) пристрій, так і звичайний комп'ютер, що виконує функції маршрутизатора. Існує кілька пакетів програмного забезпечення (на основі ядра <em>Linux</em>, на основі операційних систем <em>BSD</em>) за допомогою якого можна перетворити ПК в високопродуктивний і багатофункціональний маршрутизатор.<br>
У побутовому секторі зазвичай використовуються маршрутизатори, що забезпечують підключення домашньої мережі комп'ютерів до каналу зв'язку інтернет-провайдера. Як правило, при цьому маршрутизатор забезпечує IP-адресацію пристроїв локальної мережі по протоколу DHCP, а сам отримує IP-адресу від зовнішнього провайдера. Зазвичай сучасний маршрутизатор має ряд допоміжних функцій і вбудованих можливостей: безпровідна точка доступу Wi-Fi для підключення мобільних пристроїв, міжмережевий екран для захисту мережі від зовнішніх атак, резервування доступу в Інтернет через канали від декількох провайдерів, веб-інтерфейс для спрощення налаштування пристрою, USB-порт для підключення принтера або дискового сховища та ін.</p>
<p><em><strong>Медіаконвертер</strong></em> (перетворювач середовища) - це пристрій, що перетворює середовище поширення сигналу з одного типу в інший. Найчастіше середовищем поширення сигналу є мідні дроти і оптичні кабелі. Під середовищем поширення сигналу може розумітися будь-яке середовище передачі даних, проте в сучасній термінології медіаконвертер працює як сполучна ланка тільки між двома середовищами - оптичним і мідним кабелями.<br>
З розвитком технологій медіаконвертери забезпечили додатковими інтелектуальними можливостями, щоб забезпечити сумісність старих пристроїв з більш новими. Медіаконвертери отримали можливість перетворювати не тільки середовище, а також і швидкість передачі даних, володіти іншими сервісними функціями, такими як оповіщення про обрив лінії зв'язку на протилежному боці, контроль за потоком передачі даних, іншими технічними можливостями.</p>
<p><em>Інше мережеве обладнання</em></p>
<p><em><strong>Міст</strong></em> (<em>bridge</em>) - прилад з 2 портами, що часто використовується для об'єднання кількох робочих груп локальної мережі, дозволяє здійснювати фільтрацію мережевого трафіку, розбираючи мережеві (<em>MAC</em>) адреси.</p>
<p><em><strong>Ретранслятор</strong></em> -  пристрій, призначений для створення вдосконаленої безпровідної мережі з більшою площею покриття і являє собою альтернативу провідної мережі. За замовчуванням пристрій працює в режимі посилення сигналу і виступає в ролі ретрансляційної станції, яка вловлює радіосигнал від базового маршрутизатора мережі або точки доступу і передає його на раніше недоступні ділянки.</p>
<p><strong>Мережевий трансивер</strong> - прилад, як правило, з двома портами, що часто використовується для перетворення інтерфейсу передачі даних (<em>RS</em>232-V35, <em>AUI-UTP</em>).</p>
<p><strong>3. Заключна частина</strong></p>
<p>Отже, у лекції були розглянуті основні принципи та моделі побудови інформаційно-комунікаційних систем (ІКС), які є фундаментом для створення сучасних комп'ютерних і телекомунікаційних мереж.<br>
Модель <em>OSI</em> є еталонною теоретичною моделлю, яка визначає семирівневу структуру взаємодії відкритих систем. Вона забезпечує стандартизацію функцій і протоколів, що сприяє сумісності обладнання та програмного забезпечення від різних виробників. Кожен рівень моделі <em>OSI</em> виконує чітко визначені функції, від фізичної передачі даних до прикладного забезпечення користувацьких сервісів, що дозволяє спрощувати проектування, розробку та експлуатацію мереж.<br>
Стек протоколів <em>TCP/IP</em>, на відміну від моделі <em>OSI</em>, є практичною реалізацією мережевої взаємодії, що широко застосовується в сучасних мережах, зокрема в Інтернеті. Чотирирівнева структура <em>TCP/IP</em> забезпечує ефективну передачу даних у складених мережах, де ключову роль відіграють протоколи <em>IP</em> (для маршрутизації пакетів) і <em>TCP</em>/<em>UDP</em> (для забезпечення надійної або швидкої передачі даних). Протоколи прикладного рівня, такі як HTTP, FTP, SMTP, забезпечують взаємодію користувацьких додатків із мережею.<br>
Мережеве обладнання поділяється на активне та пасивне і відіграє важливу роль у функціонуванні мереж. Активне обладнання, таке як мережеві адаптери, комутатори, маршрутизатори, обробляє сигнали за спеціальними алгоритмами, забезпечуючи маршрутизацію, комутацію та управління трафіком. Пасивне обладнання, наприклад кабелі та роз'єми, забезпечує фізичне середовище для передачі даних. Розуміння функцій мережевого обладнання дозволяє ефективно проектувати та адмініструвати мережі різної складності.<br>
Таким чином, знання принципів роботи моделі <em>OSI</em>, стеку протоколів <em>TCP/IP</em> та функцій мережевого обладнання є необхідною основою для розуміння сучасних інформаційно-комунікаційних систем. Ці знання дозволяють фахівцям ефективно вирішувати задачі проектування, впровадження та підтримки комп'ютерних мереж, забезпечуючи їх надійність, продуктивність і безпеку..</p>
<p><em><strong>Контрольні запитання і завдання</strong></em></p>
<ol>
<li>Які основні принципи багаторівневого підходу до побудови комп'ютерних мереж, і як вони сприяють стандартизації мережевої взаємодії?</li>
<li>Опишіть структуру та основні функції кожного з семи рівнів моделі <em>OSI</em>. У чому полягає різниця між фізичними та протокольними рівнями?</li>
<li>Які основні функції виконують протоколи на кожному рівні моделі <em>OSI</em>? Наведіть приклади протоколів для фізичного, канального та прикладного рівнів.</li>
<li>Поясніть, що таке стек протоколів <em>TCP/IP</em>, і як його чотири рівні співвідносяться з рівнями моделі <em>OSI</em>?</li>
<li>Які основні відмінності між протоколами <em>TCP</em> та <em>UDP</em>? У яких випадках доцільно використовувати кожен із них?</li>
<li>Опишіть процес інкапсуляції та деінкапсуляції даних у моделі <em>OSI</em>. Яка роль заголовків у цьому процесі?</li>
<li>Які функції виконує мережевий рівень у стеку <em>TCP/IP</em>? Яка роль протоколу <em>IP</em> у маршрутизації даних?</li>
<li>Поясніть різницю між активним і пасивним мережевим обладнанням. Наведіть приклади кожного типу обладнання та їх функції.</li>
<li>Які основні принципи роботи мережевого комутатора? Як він відрізняється від концентратора за способом обробки мережевого трафіку?</li>
<li>Опишіть основні етапи встановлення та розриву з’єднання в протоколі <em>TCP</em>. Що таке машина станів <em>TCP</em>, і які стани вона включає?</li>
</ol>
<p><em><strong>Завдання на самостійну підготовку:</strong></em></p>
<ol>
<li>Відпрацювати матеріал лекції.</li>
<li>Поясніть процес інкапсуляції та деінкапсуляції даних у моделі <em>OSI</em> на прикладі передачі повідомлення.</li>
<li>Складіть таблицю порівняння рівнів моделі <em>OSI</em> та стеку <em>TCP/IP</em>, вказавши протоколи та їх функції.</li>
<li>Опишіть структуру заголовка <em>IP</em>-пакета (версія 4) та призначення його основних полів.</li>
<li>Порівняйте протоколи <em>TCP</em> і <em>UDP</em> за критеріями надійності, швидкості та використання.</li>
<li>Складіть перелік активного та пасивного мережевого обладнання з описом функцій і рівнів <em>OSI</em>.</li>
<li>Поясніть різницю між концентратором, комутатором і маршрутизатором за принципами роботи.</li>
</ol>

            
        </body>
        </html>
