<!DOCTYPE html>
        <html>
        <head>
            <meta charset="UTF-8">
            <title>&Lcy;&iecy;&kcy;&tscy;&iukcy;&yacy; 14</title>
            <style>
/* From extension vscode.github */
/*---------------------------------------------------------------------------------------------
 *  Copyright (c) Microsoft Corporation. All rights reserved.
 *  Licensed under the MIT License. See License.txt in the project root for license information.
 *--------------------------------------------------------------------------------------------*/

.vscode-dark img[src$=\#gh-light-mode-only],
.vscode-light img[src$=\#gh-dark-mode-only],
.vscode-high-contrast:not(.vscode-high-contrast-light) img[src$=\#gh-light-mode-only],
.vscode-high-contrast-light img[src$=\#gh-dark-mode-only] {
	display: none;
}

</style>
            
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', system-ui, 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item {
    list-style-type: none;
}

.task-list-item-checkbox {
    margin-left: -20px;
    vertical-align: middle;
    pointer-events: none;
}
</style>
<style>
:root {
  --color-note: #0969da;
  --color-tip: #1a7f37;
  --color-warning: #9a6700;
  --color-severe: #bc4c00;
  --color-caution: #d1242f;
  --color-important: #8250df;
}

</style>
<style>
@media (prefers-color-scheme: dark) {
  :root {
    --color-note: #2f81f7;
    --color-tip: #3fb950;
    --color-warning: #d29922;
    --color-severe: #db6d28;
    --color-caution: #f85149;
    --color-important: #a371f7;
  }
}

</style>
<style>
.markdown-alert {
  padding: 0.5rem 1rem;
  margin-bottom: 16px;
  color: inherit;
  border-left: .25em solid #888;
}

.markdown-alert>:first-child {
  margin-top: 0
}

.markdown-alert>:last-child {
  margin-bottom: 0
}

.markdown-alert .markdown-alert-title {
  display: flex;
  font-weight: 500;
  align-items: center;
  line-height: 1
}

.markdown-alert .markdown-alert-title .octicon {
  margin-right: 0.5rem;
  display: inline-block;
  overflow: visible !important;
  vertical-align: text-bottom;
  fill: currentColor;
}

.markdown-alert.markdown-alert-note {
  border-left-color: var(--color-note);
}

.markdown-alert.markdown-alert-note .markdown-alert-title {
  color: var(--color-note);
}

.markdown-alert.markdown-alert-important {
  border-left-color: var(--color-important);
}

.markdown-alert.markdown-alert-important .markdown-alert-title {
  color: var(--color-important);
}

.markdown-alert.markdown-alert-warning {
  border-left-color: var(--color-warning);
}

.markdown-alert.markdown-alert-warning .markdown-alert-title {
  color: var(--color-warning);
}

.markdown-alert.markdown-alert-tip {
  border-left-color: var(--color-tip);
}

.markdown-alert.markdown-alert-tip .markdown-alert-title {
  color: var(--color-tip);
}

.markdown-alert.markdown-alert-caution {
  border-left-color: var(--color-caution);
}

.markdown-alert.markdown-alert-caution .markdown-alert-title {
  color: var(--color-caution);
}

</style>
        <link href="style.css" rel="stylesheet" type="text/css" />
        </head>
        <body class="vscode-body vscode-light">
            <span id="markdown-mermaid" aria-hidden="true"
                    data-dark-mode-theme="dark"
                    data-light-mode-theme="default"
                    data-max-text-size="50000"></span>
                <h2 id="лекція-14">Лекція 14</h2>
<h3 id="тема-3-методи-забезпечення-кібербезпеки-інформаційно-комунікаційних-систем">Тема 3: МЕТОДИ ЗАБЕЗПЕЧЕННЯ КІБЕРБЕЗПЕКИ ІНФОРМАЦІЙНО-КОМУНІКАЦІЙНИХ СИСТЕМ</h3>
<h3 id="тема-лекції-безпечне-використання-сучасних-месенджерів-та-соціальних-мереж">Тема лекції: <strong>Безпечне використання сучасних месенджерів та соціальних мереж.</strong></h3>
<h2 id="навчальні-питання"><strong>Навчальні питання:</strong></h2>
<ol>
<li>Поняття месенджерів та соціальних мереж.</li>
<li>Аналіз сучасних месенджерів.</li>
<li>Правила та безпека використання месенджерів та соціальних мереж.</li>
</ol>
<h2 id="очікувані-результати-заняття"><strong>Очікувані результати заняття:</strong></h2>
<ol>
<li>Визначати та пояснювати поняття месенджерів і соціальних мереж, їх роль у сучасних інформаційно-комунікаційних системах та у контексті кібербезпеки, відтворюючи ключові терміни та категорії, наведені в лекційному матеріалі.</li>
<li>Класифікувати та ідентифікувати сучасні месенджери за ознаками централізації, типу ліцензії, наявності <em>FLOSS/FOSS</em> та підтримки наскрізного шифрування <em>E2EE</em>, обґрунтовуючи вибір більш безпечних рішень для комунікації.</li>
<li>Описувати та інтерпретувати принципи роботи криптографічних протоколів у месенджерах, зокрема механізм наскрізного шифрування, візуалізуючи та пояснюючи відмінності між передаванням і зберіганням зашифрованих даних.</li>
<li>Розпізнавати, ідентифікувати та пояснювати основні загрози, пов’язані з використанням соціальних мереж і месенджерів, зокрема методи соціальної інженерії та <em>OSINT</em>, наводячи приклади їх застосування у кібервійні.</li>
<li>Порівнювати та оцінювати рівень безпеки популярних месенджерів (Viber, Telegram, WhatsApp, Facebook Messenger, Signal) за визначеними критеріями, роблячи аргументовані висновки щодо доцільності їх використання.</li>
<li>Застосовувати та пояснювати правила безпечного використання месенджерів і соціальних мереж, вибираючи коректні налаштування приватності, автентифікації та захисту акаунтів у типових практичних ситуаціях.</li>
<li>Узагальнювати та підсумовувати отримані знання, формулюючи обґрунтовані рекомендації щодо підвищення особистої кібербезпеки під час онлайн-комунікації, що можуть бути перевірені під час поточного та підсумкового оцінювання.</li>
</ol>
<hr>
<h3 id="вступ"><strong>ВСТУП</strong></h3>
<p>Умови широкомасштабної збройної агресії російської федерації проти України зумовили суттєве зростання ролі інформаційного та кіберпростору як повноцінних арен протиборства. Поряд із бойовими діями на суходолі, в повітрі та на морі, противник активно здійснює інформаційно-психологічні операції, кібератаки та розвідувальну діяльність із використанням відкритих джерел, соціальних мереж і месенджерів. Саме ці платформи сьогодні є одним з основних каналів поширення інформації, координації дій, формування суспільної думки, а також об’єктом цілеспрямованого кібервпливу та маніпуляцій.<br>
Практика війни засвідчує, що необережне або неконтрольоване використання соціальних мереж і месенджерів може призводити до витоку конфіденційної інформації, розкриття персональних даних, демаскування місць дислокації підрозділів, а також створює умови для успішного застосування методів соціальної інженерії та розвідки на основі відкритих джерел (OSINT) з боку противника. Людський фактор у цьому контексті залишається одним із найбільш уразливих елементів системи кібербезпеки.<br>
З огляду на це, вивчення питань безпечного використання сучасних месенджерів та соціальних мереж є вкрай актуальним і необхідним для майбутніх фахівців у сфері кібербезпеки та інформаційно-комунікаційних систем. Розуміння принципів функціонування месенджерів, особливостей криптографічного захисту, ризиків централізованих сервісів, а також дотримання практичних правил кібергігієни є важливою складовою підвищення стійкості особистих і корпоративних інформаційних ресурсів в умовах сучасної гібридної війни.<br>
Дана лекція спрямована на формування усвідомленого та відповідального підходу до використання цифрових комунікаційних платформ, а також на розвиток навичок протидії інформаційним і кіберзагрозам, що безпосередньо впливають на національну безпеку України.</p>
<hr>
<h3 id="основна-частина"><strong>ОСНОВНА ЧАСТИНА</strong></h3>
<h3 id="навчальне-питання-1-поняття-месенджерів-та-соціальних-мереж"><strong>Навчальне питання 1. ПОНЯТТЯ МЕСЕНДЖЕРІВ ТА СОЦІАЛЬНИХ МЕРЕЖ.</strong></h3>
<p>Стрімкий розвиток інформаційних технологій, удосконалення загальносуспільної системи соціальних інформаційних комунікацій в Україні є однією із причин (характерно також і для інших країн світу) процесу самоорганізації вітчизняного інформаційного простору, формування системи соціальних інформаційних мереж та застосування месенджерів. Є різні способи, за допомогою яких користувач Інтернету отримує інформацію в мережі: через зв’язки  в соціальних мережах і під впливом зовнішніх немережних джерел, таких як традиційні ЗМІ (засоби масової інформації) та месенджери. Таким чином вони відіграють фундаментальну роль у поширенні інформації, а також є об’єктами кібервпливу.</p>
<p><strong>Соціальна мережа</strong> (від англ. <em>Social networking service</em>) – платформа, онлайн сервіс або веб-сайт, призначені для побудови, відображення та організації соціальних взаємовідносин, візуалізацією яких є соціальні графи (рис. 1).</p>
<p style="text-align:center;"><img src="media\l_14\pic1.jpg"></p>
<p style="text-align:center;"><em>Рис. 1. Приклади соціального графу: а) користувача; б) спільнота; в) поширення контенту в спільноті.</em></p>
<p>На теперішній час кількість соціальних мереж в Інтернеті та число їх користувачів швидко зростає (соцмережі стартували в 1995 році, в 2000-их набули глобального розмаху). Станом на липень 2022 року соцмережами користуються майже 76,6 % українців. Про це свідчить аналіз <em>GlobalLogic</em> на основі відкритих даних. У більшості українців є акаунти у розважальних соцмережах, при цьому лише 3,6 млн зареєстровані на платформі для бізнес-комунікацій та пошуку роботи <em>LinkedIn</em>.<br>
Повномасштабне вторгнення рф в Україну призвело до різкого зростання використання соціальних мереж як джерела новин. Серед 76,6 % громадян України, які використовують соціальні мережі як джерело інформації, 66 % обирають <em>Telegram</em>-канали, 61 % – <em>YouTube</em>, 58 % – <em>Facebook</em> (рис. 2). Важливо зазначити, що опитані могли обрати одразу декілька варіантів відповідей.</p>
<p style="text-align:center;"><img src="media\l_14\pic2.jpg"></p>
<p style="text-align:center;"><em>Рис. 2. Рейтинг соцмереж в Україні станом на 2022 рік</em></p>
<p>Іншим засобом обміну інформацією є месенджери.</p>
<p><strong>Месенджер</strong> (від англ. <em>Instant messaging</em>) – мобільний додаток або веб-сервіс, що забезпечує обмін текстовими та голосовими повідомленнями, а також передавання мультимедійної інформації через канали мережі Інтернет.</p>
<p>Перші додатки для обміну повідомленнями (схожі на сучасні) з’явилися в 1990-х роках. Одним із них був месенджер <em>ICQ</em> (співзвучна <em>I seek you</em> – “я шукаю тебе”).</p>
<p>У 2022 році український оператор мобільного зв’язку Київстар проаналізував месенджери, якими користуються його абоненти. Компанія використала в своєму дослідженні узагальнені та знеособлені дані про мобільний дата-трафік в мережі оператора. Результати цього аналізу подано на рис. 3.</p>
<p style="text-align:center;"><img src="media\l_14\pic3.jpg"></p>
<p style="text-align:center;"><em>Рис. 3. Рейтинг месенджерів в Україні станом на 2022 рік.</em></p>
<p>Поданий аналіз свідчить, що соцмережі та месенджери є невід’ємною складовою системи обміну користувачами ІКС повідомленнями, новинами тощо.<br>
При цьому варто відмітити, що вибір месенджерів більшістю співвітчизниками здійснюється, виключно виходячи із можливості мобільних додатків реалізації зручності та комфорту, а не з врахування питань безпеки.<br>
У коментарі <em>АрміяInform</em> наводиться, що в контексті російсько-української інформаційної війни проти нас сьогодні працює близько 800 досвідчених тролів (несправжніх користувачів), здатних генерувати 10-12 млн контактів. Це потужна сила, яка дає можливість значно впливати на інформаційне поле України. Особливо успішно вони працюють із наративами, спрямованими на розігрівання суспільства. Тому, інформаційна та кібербезпека стосується також соцмереж та месенджерів та тісно пов’язані між собою.</p>
<p>Ключовими поняттями в сфері кібербезпеки соціальних мереж та месенджерів є поняття соціальної інженерії та розвідка на основі відкритих джерел.</p>
<p><strong>Соціальна інженерія</strong> – психологічне маніпулювання користувачами соцмереж з метою здійснення важливих дій чи розголошення конфіденційної інформації.</p>
<p><strong>Розвідка на основі відкритих джерел <em>OSINT</em></strong> (<em>Open source intelligence</em>) – концепція, методологія та технологія добування та використання військової, політичної, економічної та іншої інформації з відкритих джерел, без порушення законів. Використовується для прийняття рішень у сфері національної оборони та безпеки, розслідувань тощо.</p>
<p>Після початку російської збройної агресії проти України та анексії Криму, на початку 2014 року активістами був створений ресурс ІнформНапалм. За час існування проекту проведено розслідування щодо катастрофи “Боїнга-777”, впорядковано бази даних російських підрозділів, які воюють в Україні (рис. 4).</p>
<p style="text-align:center;"><img src="media\l_14\pic4.jpg"></p>
<p style="text-align:center;"><em>Рис. 4. Результати проведення українськими активістами OSINT</em></p>
<p>Без сумнівів, рф здійснює аналогічну розвідку в національному кіберпросторі. При цьому для рф як у збройній немає правил, так і в кібервійні вона не дотримується їх. <em>OSINT</em> у загальному вигляді є одним із етапів <em>Cyber-Kill Chain</em>.</p>
<p>Основні вектори (атаки) <em>OSINT</em>, які найчастіше використовуються:</p>
<ul>
<li>фішинг (<em>Phishing</em>), вішинг (<em>Vishing</em>) та смішинг (<em>SMiShing</em>), які розглядалися та аналізувалися на попередніх лекціях (див. лекція 10);</li>
<li><em>impersonation</em>. Вже виходячи з назви, стає зрозуміло, що суб’єкт атаки (кіберзагрози) приймає хибну особистість з метою фізичного (віртуального) доступу до ІКС або окремого її сегменту (кінцевого пристрою). Суть цієї атаки полягає у створенні правдоподібного сценарію, відповідного до залучення цільової жертви. Цей вектор вимагає великої підготовки, а тому він відбувається рідше решти інших способів соціальної інженерії.</li>
</ul>
<p>Для проведення розвідки <em>OSINT</em> використовують різні методи, відкриті джерела та інструменти (рис. 5).</p>
<p style="text-align:center;"><img src="media\l_14\pic5.jpg"></p>
<p style="text-align:center;"><em>Рис. 5. Джерела та інструменти OSINT</em></p>
<p>Для забезпечення відповідного рівня кібербезпеки власних акаунтів та мобільних додатків, а також властивостей інформації проаналізуємо популярні месенджери та правила, які дозволять це реалізувати.</p>
<p><strong>Висновок</strong>. Соціальні мережі та месенджери є невід’ємними елементами сучасних інформаційно-комунікаційних систем і відіграють ключову роль у поширенні інформації, організації соціальної взаємодії та формуванні інформаційного простору. В умовах цифровізації суспільства вони одночасно виступають як ефективні засоби комунікації та як об’єкти кібервпливу. Повномасштабна агресія російської федерації проти України підтвердила, що соціальні мережі та месенджери активно використовуються для інформаційно-психологічних операцій, маніпуляцій і збору розвідувальних даних. Тому їх розуміння має розглядатися не лише з позицій зручності, а й крізь призму кібер- та інформаційної безпеки.</p>
<hr>
<h3 id="навчальне-питання-2-аналіз-сучасних-месенджерів"><strong>Навчальне питання 2. АНАЛІЗ СУЧАСНИХ МЕСЕНДЖЕРІВ</strong></h3>
<p>Сучасний месенджер – це клієнтський сервіс, що дозволяє передавати текст в режимі онлайн через сервери компанії-виробника (рис. 6).</p>
<p style="text-align:center;"><img src="media\l_14\pic6.jpg"></p>
<p style="text-align:center;"><em>Рис. 6. Схема функціонування месенджера.</em></p>
<p>Тобто (текст або голосове повідомлення, медіаконтент тощо) передаються не напряму адресату, а спочатку проходять через централізовану систему.<br>
У системі обміну повідомленнями месенджерів важливу роль також відіграє криптографічний протокол. Їх існує багато, вони визначають, як саме необхідно надіслати лист – через сервер, “хмару”, через які конкретно адреси, хто отримає доступ до певного каналу тощо.<br>
Серед них є протоколи безпеки, які створені для приватності особистого листування (забезпечення автентичності чатів та конфіденційності інформації).</p>
<p>Під час вибору захищеного месенджера варто враховувати такі параметри:</p>
<ul>
<li>
<p>наявність <em>FLOSS</em>, або <em>FOSS</em> (<em>Free</em>/<em>Libre and Open-Source Software</em>). <strong>Вільне ПЗ із загальнодоступними</strong> (відкритими) <strong>вихідними кодами</strong> – категорія ПЗ, яка включає в себе як вільне, так і відкрите ПЗ;</p>
</li>
<li>
<p>ступінь централізації:</p>
<ul>
<li>централізований месенджер (вимагає наявність сервера). Приклади: <em>WhatsApp</em>, <em>Telegram</em>, <em>Viber</em>;</li>
<li>децентралізований (кожен користувач є одночасно клієнтом і сервером);</li>
</ul>
</li>
<li>
<p>тип ліцензії:</p>
<ul>
<li>федеративний (мережа серверів, які обмінюються даними між собою). Приклади: <em>Jabber</em>, <em>Riot Matrix</em>;</li>
<li>пропріетарний (приватний сервер або сервера);</li>
</ul>
</li>
<li>
<p>можливість анонімної реєстрації та використання. Для реєстрації користувачів використовуються номери мобільного зв’язку, поштові скриньки або облікового запису в соціальній мережі. Крім того деякі месенджери дозволяють створювати обліковий запис без жодної прив’язки;</p>
</li>
<li>
<p>наявність наскрізного шифрування <em>E2EE</em> (<em>End-to-End Encryption</em>). Деякі месенджери мають функцію наскрізного шифрування за замовчуванням, в інших її можна ініціалізувати, однак є такі, що не містять функції цього шифрування.</p>
<p><em><strong>E2EE</strong></em> – це метод асинхронного шифрування даних, яке гарантує, що доступ до вихідного повідомлення є лише у відправника й адресата. Це означає, що інформація стає недоступною навіть для серверів, що забезпечують передачу даних (рис. 7).</p>
<p style="text-align:center;"><img src="media\l_14\pic7.jpg"></p>
<p style="text-align:center;"><em>Рис. 7. Схема наскрізного шифрування E2EE</em></p>
<p>Шифрування відбувається на кінцевих пристроях користувачів, крім того дані залишаються зашифрованими, поки не будуть доставлені до місця призначення, тому часто наскрізне шифрування також називають “нульовий доступ” або “шифрування на стороні клієнта”. Однак, слід розрізняти кінцеве шифрування при передаванні даних та шифрування на стороні клієнта при зберіганні даних;</p>
</li>
<li>
<p>наявність чатів з наскрізним шифруванням для великої кількості користувачів та їх синхронізація. Ця функція зустрічається досить рідко, але є дуже важливим параметром безпеки обміну даними;</p>
</li>
<li>
<p>повідомлення про необхідність перевірки відбитків <em>E</em>2<em>EE</em>. На початку використання чатів з наскрізним шифруванням, деякі месенджери пропонують перевірити відбитки співрозмовників;</p>
</li>
<li>
<p>захист соціального графу. Деякі месенджери збирають інформацію про контакти користувача та інші метадані, наприклад кому здійснювався дзвінок, тривалість розмови тощо.</p>
</li>
</ul>
<p>Входячи із цих критеріїв, проаналізуємо популярні месенджери в Україні, зокрема: <em>Viber</em>, <em>Telegram</em>, <em>WhatsApp</em>, <em>Facebook</em> <em>Messenger</em> та <em>Signal</em>.</p>
<p><em><strong>Viber</strong></em> (рис. 8). Ідея та первинне розроблення мобільного додатку належала ізраїльтянину Тальмону Марко та росіянину Ігорю Магазінніку. Створювався з метою заміни <em>Skype</em>. Заснований на російських технологіях, <em>Viber</em> спочатку з’явився в Ізраїлі. Пункти розробки додатків розташовані в Білорусі, головний офіс – у Люксембурзі. У 2014 році проєкт викупила японська компанія <em>Rakuten</em>.</p>
<p style="text-align:center;"><img src="media\l_14\pic8.jpg"></p>
<p style="text-align:center;"><em>Рис. 8. Вікно месенджера Viber: а) версія для ПК; б) мобільна.</em></p>
<p>Наскрізне шифрування працює за замовчуванням і не вимагає додаткових дій, щоб увімкнути його. Однак у січні 2022 року <em>Viber</em> відкрив представництво в росії відповідно до закону про діяльність іноземних осіб в Інтернеті на території російської федерації, а також створив особистий кабінет на сайті Роскомнагляду. Це означає, що <em>Viber</em> повинен зберігати все листування та записи розмов на російських серверах та надавати оперативний доступ ФСБ до цих записів. Хоча в компанії стверджують, що на серверах знаходяться лише дані російських користувачів, цю інформацію перевірити неможливо. Гарантій, що дані українських користувачів не зберігаються в тому ж місці, нема.</p>
<p><em><strong>Telegram</strong></em> (рис. 9). Сервери месенджера <em>Telegram</em> розташовані у п’яти різних країнах. Точно відомо про дата-центри в Лондоні, Сингапурі та Сан-Франциско.</p>
<p>Цей месенджер не шифрує повідомлень, а отже має дані про зміст листування. Також при крадіжці телефона, через номер мобільного можна отримати доступ до <em>Telegram</em> – номер використовується як логін, а одноразовий пароль для входу щоразу приходить через <em>SMS</em>.</p>
<p style="text-align:center;"><img src="media\l_14\pic9.jpg"></p>
<p style="text-align:center;"><em>Рис. 9. Вікно месенджера Telegram</em></p>
<p>Аналогічно попередньому месенджеру є версія для ПК та мобільна. Варто відмітити, проєкт створено Павлом Дуровим, співзасновником російської соцмережі “ВКонтакті”. У <em>Telegram</em> є два варіанти шифрування: для звичайних і секретних чатів. За словами розробників, інформація звичайних чатів зберігається на декількох серверах по всьому світу та контролюється різними законами з надання доступу до неї. Ключі для розшифрування зберігаються окремими блоками на різних серверах. Жоден сервер <em>Telegram</em> не перебуває на території росії. Однак лише секретні чати підтримують шифрування <em>E2EE</em>.</p>
<p>Отже, <em>Telegram</em> та <em>Viber</em> є менш безпечні. Технологія наскрізного шифрування в <em>Telegram</em> доступна лише для секретних чатів. <em>Viber</em> хоч і шифрує повідомлення, проте ключі для розшифрування та історію листування зберігаються на сервері.</p>
<p><em><strong>WhatsApp</strong></em> (рис. 10). Це пропрієтарний месенджер для смартфонів. Компанію, яка створила месенджер, заснували у 2009 році американський програміст українського походження (фастівчанин) Ян Кум і Браян Ектон.</p>
<p style="text-align:center;"><img src="media\l_14\pic10.jpg"></p>
<p style="text-align:center;"><em>Рис. 10. Вікно месенджера WhatsApp.</em></p>
<p>Над інтерфейсом та дизайном теж працювали українці: їх розробила команда дизайнерів з Дніпра.<br>
<em>WhatsApp</em> посилив захист у 2016 році, впровадивши наскрізне шифрування. Для його реалізації використовується бібліотека месенджера <em>Signal</em>. Однак експерти не радять довіряти месенджеру <em>WhatsApp</em>, так як він належить компанії <em>Facebook</em>, яка вирізняється агресивними механізмами отримання інформації щодо своїх користувачів.<br>
Експерти зазначають, що найменш захищеними наразі є <em>WhatsApp</em> та <em>Facebook Messenger</em> – месенджери можуть дешифрувати та прочитати копії повідомлень користувачів на сервері та передавати дані або листування стороннім особам, спецслужбам або правоохоронним органам.</p>
<p><em><strong>Signal</strong></em> (рис. 11). Месенджер активно рекомендується для використання фахівцями з безпеки зі всього світу. За словами розробників, всі повідомлення зберігаються виключно на мобільному пристрої користувача та шифруються локально перед відправленням.</p>
<p style="text-align:center;"><img src="media\l_14\pic11.jpg"></p>
<p style="text-align:center;"><em>Рис. 11. Вікно месенджера Signal</em></p>
<p>Але, на відміну від інших месенджерів, <em>Signal</em> не проводить аудити безпеки власного додатка на предмет вразливостей.<br>
При цьому важливо, що даний месенджер, спрямований на захист листування, при реєстрації запитує мобільний номер. При спілкуванні у користувача є можливість створювати “зникаючі повідомлення”. Щоб переконатися, що на тому боці знаходиться саме потрібний нам співрозмовник, в <em>Signal</em> додали функцію під назвою “<em>Safety Number</em>”. Міністерство цифрової трансформації України назвали найбезпечніші для спілкування додатки, серед яких є месенджер <em>Signal</em> (рис. 12).</p>
<p style="text-align:center;"><img src="media\l_14\pic12.jpg"></p>
<p style="text-align:center;"><em>Рис. 12. Висновки експертів.</em></p>
<p>Повідомлення зберігаються на пристрої та локально шифруються за допомогою парольної фрази перед відправленням на сервер. <em>Signal</em> – єдиний месенджер із загальнодоступними (відкритими) вихідними кодами (протоколи даних).<br>
Їх вивчили фахівці та підтвердили його безпеку. Популярним аналогом у Європі є <em>Threema</em>. Недолік <em>Signal</em> – обов’язкова прив’язка телефонного номера.</p>
<p><strong>Висновок</strong>. Проведений аналіз сучасних месенджерів засвідчив, що рівень безпеки обміну інформацією суттєво відрізняється залежно від архітектури сервісу, криптографічних протоколів, ступеня централізації та політики обробки даних користувачів. Наявність або відсутність наскрізного шифрування, відкритого програмного коду, а також умови зберігання ключів і повідомлень безпосередньо впливають на конфіденційність і цілісність інформації. В умовах кібервійни вибір месенджера має здійснюватися з урахуванням загроз національній безпеці, а не лише з позицій популярності чи зручності використання.</p>
<hr>
<h3 id="навчальне-питання-3-правила-та-безпека-використання-месенджерів-та-соціальних-мереж"><strong>Навчальне питання 3. ПРАВИЛА ТА БЕЗПЕКА ВИКОРИСТАННЯ МЕСЕНДЖЕРІВ ТА СОЦІАЛЬНИХ МЕРЕЖ.</strong></h3>
<p>Найбільш розповсюдженим способом отримання особистих даних є використання методів соціальної інженерії для одержання особистої інформації користувачів та її розповсюдження. Укрінформ підготував інфографіку з простими правилами, які допоможуть захистити акаунт у фейсбуці.</p>
<p>Департамент кіберполіції рекомендує такі основні правила безпеки:</p>
<ol>
<li>
<p>Автентифікацію необхідно виконувати виключно на офіційній сторінці <em>www</em>.<em>facebook</em>.<em>com</em>, <em>uk</em>-<em>ua</em>.<em>facebook</em>.<em>com</em> або в мобільному додатку <em>facebook</em> (рис. 13), при цьому звертати увагу на незвичайні зміни зовнішнього вигляду сторінок.</p>
<p style="text-align:center;"><img src="media\l_14\pic13.jpg"></p>
<p style="text-align:center;"><em>Рис. 13. Додаток facebook.</em></p>   
<p>У випадку необхідності введення автентифікаційних даних необхідно впевнитися у тому, що використовується захищене з’єднання <em>HTTPS</em>, перевіряти <em>SSL</em>-сертифікат веб-сайту (не клонований або не підроблений).</p>
</li>
<li>
<p>Звертати увагу на написання адрес сайтів. Найпоширенішим засобом одержання доступу до акаунтів в мережі Інтернет є фішинг. Особливу увагу варто звертати на доменне ім’я Інтернет-ресурсу, що здійснює запит на автентифікаційні дані, перш ніж натиснути на посилання: зловмисники можуть замаскувати доменне ім’я, щоб воно виглядало знайомим (<em><a href="http://facelook.com">facelook.com</a></em>, <em><a href="http://gooogle.com">gooogle.com</a></em> тощо).<br>
В іншому випадку є велика ймовірність перейти на фішингову сторінку, ззовні ідентичну справжній, та самостійно надати власні автентифікаційні дані.</p>
</li>
<li>
<p>Якщо пропонують здійснити перегляд сайту (фото, відео та інших мультимедійних матеріалів), при цьому відправник не відомий – не потрібно відкривати вкладення із посиланням.<br>
Шкідливі <em>URL</em>-адреси можуть бути закодовані у вигляді <em>QR</em>-кодів та/або у формі скорочених <em>URL</em>, згенерованих спеціальними сервісами: <em><a href="http://tinyurl.com">tinyurl.com</a></em>, <em><a href="http://bit.ly">bit.ly</a></em>, <em><a href="http://ow.ly">ow.ly</a></em> тощо. Якщо не має впевненості у їх вмісті та походженні не потрібно переходити за цими посиланнями до браузера та не сканувати <em>QR</em>-коди смартфоном.<br>
Для перевірки підозрілих посилань, сканування файлів можна використовувати он-лайн сервіс <em>VirusTotal</em> (рис. 14).</p>
<p style="text-align:center;"><img src="media\l_14\pic14.jpg"></p>
<p style="text-align:center;"><em>Рис. 14. Вікно сервісу VirusTotal.</em></p>
</li>
<li>
<p>Уважно перевіряти вміст електронних листів, особливо якщо вони містять посилання за якими пропонують перейти незнайомі відправники повідомлень.<br>
Сьогодні найактуальнішим засобом розсилання шкідливого ПЗ є електронна пошта. Під час роботи з поштою потрібно перевіряти розширення вкладених файлів та не відкривати файли навіть з безпечними розширеннями. Не переходити за невідомими посиланнями та не завантажувати файли, що мають потенційно небезпечне розширення (наприклад: .<em>exe</em>, .<em>bin</em>, .<em>ini</em>, .<em>dll</em>, .<em>com</em>, .<em>sys</em>, .<em>bat</em>, .<em>js</em> тощо) та навіть безпечне (наприклад: .<em>docx</em>, .<em>zip</em>, .<em>pdf</em>), оскільки можуть використовуватися вразливості, макроси та інші кіберзагрози.<br>
При аналізі електронних листів звертати увагу на ім’я (електронну адресу) адресата, тему листа та стилістику.</p>
</li>
<li>
<p>Створюйте та використовуйте оригінальний і складний пароль для поштової скриньки, на яку зареєстрований аккаунт соціальної мережі:</p>
<ul>
<li>містить не менше 10 символів;</li>
<li>містить літери, цифри та спеціальні символи;</li>
<li>не містить персоніфікованої інформації (дати народження, номерів телефонів, номерів та серій документів, банківської картки, адреси реєстрації тощо);</li>
<li>не використовується в будь-яких інших аккаунтах.</li>
</ul>
<p>При цьому паролі до скриньки та акаунту повинні бути різними. Для зберігання паролів необхідно використовувати спеціальні програмні засоби (наприклад, <em>KeePass</em>), або сервіси <em>Google Chrome</em> (за наявності пароля до ПК або гаджета).</p>
</li>
<li>
<p>Необхідно прикріпляти номер телефону до акаунту, уникати спілкування з незнайомцями, які звертаються з підозрілими проханнями, пов’язаними з відправкою <em>SMS</em> на який-небудь номер або кодів, які приходили на телефон.</p>
</li>
<li>
<p>Не прив’язувати до аккаунту соцмережі кредитну картку або інтернет-банкінг.</p>
</li>
<li>
<p>Обмежувати приватність акаунтів, списку друзів тощо (рис. 15).</p>
</li>
</ol>
  <p style="text-align:center;"><img src="media\l_14\pic15.jpg"></p>
  <p style="text-align:center;"><em>Рис. 15. Налаштування приватності facebook</em></p>
<ol start="9">
<li>Налаштовувати двоетапну автентифікацію, використовуючи наприклад код <em>SMS</em>, сповіщення про несанкціоновані або підозрілі входи (рис. 16).</li>
</ol>
<p style="text-align:center;"><img src="media\l_14\pic16.jpg"></p>
<p style="text-align:center;"><em>Рис. 16. Налаштування двоетапної автентифікації.</em></p>
<ol start="10">
<li>Закривати профіль та вимикати геолокаційну прив’язку (рис. 17).</li>
</ol>
<p style="text-align:center;"><img src="media\l_14\pic17.jpg"></p>
<p style="text-align:center;"><em>Рис. 17. Сповіщення про закриття профілю.</em></p>
<p>При користуванні месенджерами потрібно також налаштовувати двофакторну автентифікацію, встановлювати час зникання повідомлень, необхідний для опрацювання, а також звісно контролювати медіафайли, зокрема аналізувати їх метадані та очищати конфіденційну інформацію, або таку, яка містить необхідні дані для противника, зокрема вказання місця положення (рис. 18).</p>
<p style="text-align:center;"><img src="media\l_14\pic18.jpg"></p>
<p style="text-align:center;"><em>Рис. 18. Аналіз метаданих та визначення місця положення.</em></p>
<p><strong>Висновок.</strong>  Дотримання правил безпечного використання соціальних мереж і месенджерів є критично важливим чинником зниження кіберризиків, пов’язаних із людським фактором. Практика застосування методів соціальної інженерії та <em>OSINT</em> доводить, що навіть технічно захищені сервіси не гарантують безпеки за умови недбалого поводження користувача з персональними даними. Використання складних паролів, двофакторної автентифікації, налаштування приватності, контроль посилань і вкладень, а також усвідомлене ставлення до публікації інформації дозволяють суттєво підвищити рівень особистої та колективної кібербезпеки, що є особливо важливим в умовах збройної агресії та гібридної війни.</p>
<p><strong>3. Заключна частина</strong></p>
<p>У ході даного лекційного заняття було розглянуто роль і місце сучасних месенджерів та соціальних мереж у системі інформаційно-комунікаційних технологій, а також проаналізовано основні загрози, що виникають під час їх використання. Особливу увагу приділено питанням кібербезпеки в умовах широкомасштабної агресії російської федерації проти України, коли цифрові платформи активно використовуються противником як інструмент інформаційно-психологічного впливу, розвідки та маніпуляцій.<br>
У результаті розгляду принципів функціонування сучасних месенджерів, особливостей криптографічного захисту та порівняльного аналізу популярних сервісів було встановлено, що безпека обміну інформацією безпосередньо залежить як від технічних характеристик програмних засобів, так і від свідомої поведінки користувача. Знання механізмів соціальної інженерії, методів <em>OSINT</em> та типових векторів атак дозволяє своєчасно розпізнавати кіберзагрози й мінімізувати ризики витоку інформації.<br>
Таким чином, безпечне використання месенджерів і соціальних мереж слід розглядати як складову загальної системи кібергігієни та інформаційної безпеки. Сформовані в межах лекції знання та підходи мають стати основою для практичного застосування під час подальшого навчання й професійної діяльності здобувачів освіти, а також сприяти підвищенню стійкості інформаційного простору України в умовах сучасної гібридної війни.</p>
<p><em><strong>Контрольні запитання і завдання</strong></em></p>
<ol>
<li>Що розуміють під поняттям соціальної мережі та месенджера і яку роль вони відіграють у сучасних інформаційно-комунікаційних системах?</li>
<li>Чому соціальні мережі та месенджери в умовах широкомасштабної агресії російської федерації проти України розглядаються як об’єкти кібервпливу та інформаційної боротьби?</li>
<li>У чому полягає сутність соціальної інженерії та які її основні загрози для користувачів соціальних мереж і месенджерів?</li>
<li>Що таке <em>OSINT</em> (<em>Open Source Intelligence</em>) та яку роль відіграє розвідка з відкритих джерел у кібервійні?</li>
<li>Які основні вектори атак соціальної інженерії найчастіше застосовуються під час використання месенджерів і соціальних мереж?</li>
<li>У чому полягає принцип роботи наскрізного шифрування (<em>End-to-End Encryption, E2EE</em>) та які переваги воно забезпечує?</li>
<li>За якими критеріями доцільно оцінювати рівень безпеки сучасних месенджерів?</li>
<li>Які основні відмінності між популярними месенджерами (<em>Viber, Telegram, WhatsApp, Facebook Messenger, Signal</em>) з точки зору забезпечення конфіденційності та захисту даних?</li>
<li>Які основні правила безпечного використання соціальних мереж і месенджерів дозволяють знизити ризик компрометації акаунтів?</li>
<li>Чому людський фактор вважається одним із ключових елементів ризику в системі кібербезпеки під час використання соціальних мереж та месенджерів?</li>
</ol>
<p><em><strong>Завдання на самостійну підготовку:</strong></em></p>
<ol>
<li>Повторити та узагальнити матеріал лекції, опрацювавши конспект і навчальні матеріали з теми безпечного використання сучасних месенджерів та соціальних мереж, виокремивши ключові поняття, визначення та класифікаційні ознаки.</li>
<li>Скласти структурований список основних загроз кібербезпеці, пов’язаних із використанням соціальних мереж і месенджерів, класифікувавши їх за видами (соціальна інженерія, <em>OSINT</em>, фішинг, компрометація акаунтів тощо).</li>
<li>Порівняти та проаналізувати не менше трьох популярних месенджерів за критеріями безпеки (тип шифрування, централізація, обробка метаданих, можливості анонімності), оформивши результати у вигляді таблиці або схеми.</li>
<li>Пояснити та проілюструвати принцип роботи наскрізного шифрування (<em>E2EE</em>), використовуючи схематичне зображення або короткий письмовий опис етапів передавання зашифрованого повідомлення.</li>
<li>Проаналізувати приклади використання соціальних мереж або месенджерів у контексті інформаційно-психологічних операцій та кібервпливу під час російсько-української війни, зробивши узагальнений висновок щодо ризиків для користувачів.</li>
<li>Сформулювати та обґрунтувати перелік практичних рекомендацій з безпечного використання соціальних мереж і месенджерів для військовослужбовців або фахівців ІКС, акцентуючи увагу на мінімізації людського фактору.</li>
</ol>

            
         
        </body>
        </html>