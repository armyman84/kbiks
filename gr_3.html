<!DOCTYPE html>
        <html>
        <head>
            <meta charset="UTF-8">
            <title>&ast;&ast;&Gcy;&rcy;&ucy;&pcy;&ocy;&vcy;&iecy; &zcy;&acy;&ncy;&yacy;&tcy;&tcy;&yacy; &numero; 3&ast;&ast;</title>
            <style>
/* From extension vscode.github */
/*---------------------------------------------------------------------------------------------
 *  Copyright (c) Microsoft Corporation. All rights reserved.
 *  Licensed under the MIT License. See License.txt in the project root for license information.
 *--------------------------------------------------------------------------------------------*/

.vscode-dark img[src$=\#gh-light-mode-only],
.vscode-light img[src$=\#gh-dark-mode-only],
.vscode-high-contrast:not(.vscode-high-contrast-light) img[src$=\#gh-light-mode-only],
.vscode-high-contrast-light img[src$=\#gh-dark-mode-only] {
	display: none;
}

</style>
            <link rel="stylesheet" href="https://cdn.jsdelivr.net/npm/katex/dist/katex.min.css">
<link href="https://cdn.jsdelivr.net/npm/katex-copytex@latest/dist/katex-copytex.min.css" rel="stylesheet" type="text/css">
        <link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/markdown.css">
<link rel="stylesheet" href="https://cdn.jsdelivr.net/gh/Microsoft/vscode/extensions/markdown-language-features/media/highlight.css">
<style>
            body {
                font-family: -apple-system, BlinkMacSystemFont, 'Segoe WPC', 'Segoe UI', system-ui, 'Ubuntu', 'Droid Sans', sans-serif;
                font-size: 14px;
                line-height: 1.6;
            }
        </style>
        <style>
.task-list-item {
    list-style-type: none;
}

.task-list-item-checkbox {
    margin-left: -20px;
    vertical-align: middle;
    pointer-events: none;
}
</style>
<style>
:root {
  --color-note: #0969da;
  --color-tip: #1a7f37;
  --color-warning: #9a6700;
  --color-severe: #bc4c00;
  --color-caution: #d1242f;
  --color-important: #8250df;
}

</style>
<style>
@media (prefers-color-scheme: dark) {
  :root {
    --color-note: #2f81f7;
    --color-tip: #3fb950;
    --color-warning: #d29922;
    --color-severe: #db6d28;
    --color-caution: #f85149;
    --color-important: #a371f7;
  }
}

</style>
<style>
.markdown-alert {
  padding: 0.5rem 1rem;
  margin-bottom: 16px;
  color: inherit;
  border-left: .25em solid #888;
}

.markdown-alert>:first-child {
  margin-top: 0
}

.markdown-alert>:last-child {
  margin-bottom: 0
}

.markdown-alert .markdown-alert-title {
  display: flex;
  font-weight: 500;
  align-items: center;
  line-height: 1
}

.markdown-alert .markdown-alert-title .octicon {
  margin-right: 0.5rem;
  display: inline-block;
  overflow: visible !important;
  vertical-align: text-bottom;
  fill: currentColor;
}

.markdown-alert.markdown-alert-note {
  border-left-color: var(--color-note);
}

.markdown-alert.markdown-alert-note .markdown-alert-title {
  color: var(--color-note);
}

.markdown-alert.markdown-alert-important {
  border-left-color: var(--color-important);
}

.markdown-alert.markdown-alert-important .markdown-alert-title {
  color: var(--color-important);
}

.markdown-alert.markdown-alert-warning {
  border-left-color: var(--color-warning);
}

.markdown-alert.markdown-alert-warning .markdown-alert-title {
  color: var(--color-warning);
}

.markdown-alert.markdown-alert-tip {
  border-left-color: var(--color-tip);
}

.markdown-alert.markdown-alert-tip .markdown-alert-title {
  color: var(--color-tip);
}

.markdown-alert.markdown-alert-caution {
  border-left-color: var(--color-caution);
}

.markdown-alert.markdown-alert-caution .markdown-alert-title {
  color: var(--color-caution);
}

</style>
        <link href="style.css" rel="stylesheet" type="text/css" />
        </head>
        <body class="vscode-body vscode-light">
            <span id="markdown-mermaid" aria-hidden="true"
                    data-dark-mode-theme="dark"
                    data-light-mode-theme="default"
                    data-max-text-size="50000"></span>
                <h2 id="групове-заняття--3"><strong>Групове заняття № 3</strong></h2>
<h1 id="сканування-мереж-перехоплення-даних-у-мережах"><strong>СКАНУВАННЯ МЕРЕЖ. ПЕРЕХОПЛЕННЯ ДАНИХ У МЕРЕЖАХ.</strong></h1>
<h2 id="навчальні-питання"><strong>Навчальні питання</strong></h2>
<ol>
<li>Перехоплення даних у мережах та їх аналіз.</li>
<li>Інструментарій сканування мереж. Аналіз результату сканування мереж з метою виявлення її вразливих елементів.</li>
</ol>
<h2 id="очікувані-результати-заняття"><strong>Очікувані результати заняття:</strong></h2>
<ol>
<li>Визначити та пояснити основні методи перехоплення мережевого трафіку (<em>ARP</em>-spoofing, мережевий сніфінг, перехоплення <em>TCP</em>-з’єднань), інтерпретуючи їх загрози для конфіденційності інформації.</li>
<li>Називати, розпізнавати та класифікувати типи мережевого сканування (мережеве, портове, сканування вразливостей) та узагальнювати їх призначення у контексті етапів кібератаки.</li>
<li>Ідентифікувати та описати інформацію про хости і користувачів мережі (<em>IP</em>-адреси, <em>MAC</em>-адреси, імена хостів, ОС, браузери), використовуючи аналіз <em>DHCP</em>, <em>HTTP</em> та <em>Kerberos</em>-трафіку у <em>Wireshark</em>.</li>
<li>Застосувати на практиці інструменти <em>ping, fping</em> та <em>nmap</em> для виявлення активних хостів у локальній мережі та перерахувати знайдені <em>IP</em>-адреси у вигляді структурованого списку.</li>
<li>Використовувати та інтерпретувати результати <em>TCP SYN</em>-сканування для визначення потенційно найбільш вразливого хоста за кількістю відкритих портів.</li>
<li>Застосовувати можливості <em>nmap</em> з опціями визначення ОС і версій сервісів, пояснюючи отримані результати з позиції оцінювання ризиків інформаційної безпеки.</li>
<li>Демонструвати практичні навички аналізу мережевого трафіку та результатів сканування, підсумовуючи їх у вигляді обґрунтованих висновків для подальшого контролю та оцінювання.</li>
</ol>
<h2 id="правила-техніки-безпеки-при-проведенні-занять-в-лабораторіях-обчислювальної-техніки"><strong>Правила техніки безпеки при проведенні занять в лабораторіях обчислювальної техніки</strong></h2>
<p>Перед початком роботи користувач повинен:</p>
<ol>
<li>Ознайомитися з інструкцією з техніки безпеки та правилами користування обладнанням.</li>
<li>Перевірити справність електроживлення, кабелів, розеток, монітора, клавіатури, миші.</li>
<li>Переконатися, що робоче місце чисте, сухе і добре освітлене.</li>
<li>Увімкнути комп’ютер лише після дозволу викладача або лаборанта.</li>
</ol>
<p>Під час виконання практичних завдань на ПЕОМ користувач повинен:</p>
<ol>
<li>Виконувати тільки дозволені завдання відповідно до теми заняття.</li>
<li>Працювати акуратно, не торкатися кабелів і роз’ємів електроживлення.</li>
<li>Дотримуватися правильної посадки за комп’ютером (спина пряма, відстань до монітора 50–70 см).</li>
<li>Робити перерви для відпочинку очей та рук (1–2 хв кожні 15–20 хв роботи).</li>
<li>Повідомляти викладача про будь-які несправності або незвичайну роботу ПЕОМ.</li>
</ol>
<p>По завершенню заняття користувач повинен:</p>
<ol>
<li>Зберегти результати роботи та правильно завершити сеанс операційної системи.</li>
<li>Вимкнути комп’ютер у встановленій послідовності.</li>
<li>Привести робоче місце в порядок: прибрати зайві матеріали, вимкнути освітлення при необхідності.</li>
<li>Повідомити викладача про завершення роботи.</li>
</ol>
<p>При роботі на ПЕОМ <strong><em>забороняється</em>:</strong></p>
<ol>
<li>Вмикати або вимикати обладнання без дозволу викладача.</li>
<li>Торкатися електричних розеток, проводів, інших з’єднань.</li>
<li>Підключати сторонні пристрої (флешки, телефони, зарядні тощо) без дозволу.</li>
<li>Їсти, пити, ставити рідини або особисті речі на робочий стіл біля комп’ютера.</li>
<li>Використовувати обладнання не за призначенням, змінювати налаштування системи чи програм.</li>
<li>Без дозволу викладача залишати робоче місце, бігати, голосно розмовляти, жартувати або створювати небезпечні ситуації в приміщенні.</li>
</ol>
<p>Користувач <em><strong>несе особисту відповідальність</strong></em> за:</p>
<ul>
<li>дотримання правил техніки безпеки та внутрішнього розпорядку лабораторії;</li>
<li>збереження обладнання, програмного забезпечення та матеріальних цінностей;</li>
<li>наслідки дій, що призвели до пошкодження техніки або порушення безпеки інших осіб;</li>
<li>виконання розпоряджень, команд викладача чи відповідального за лабораторію.</li>
</ul>
<p style="text-align:center;"><strong>Теоретичні частина</strong></p>
<h2 id="1-питання-перехоплення-даних-у-мережах-та-їх-аналіз"><strong>1 Питання. Перехоплення даних у мережах та їх аналіз.</strong></h2>
<p>З розповсюдженням використання комп’ютерних мереж та входженням їх у наше життя виникає небезпека перехоплення персональних даних, що передаються каналами зв’язку, зловмисником для власних цілей.<br>
Щодня  користувачі мереж  передають  велику  кількість  даних, серед яких і персональні дані, доступ до яких може бути отриманих зловмисником для здійснення шкідливих операцій з ними. Тому існує проблема  інформування людей про можливість перехоплення повідомлень та методи профілактики, для  уникнення таких ситуацій.</p>
<p><strong>Перехоплення мережевих даних</strong> являє собою найбільш ефективний метод мережевого шпигунства, що дозволяє ініціатору мережевого дослідження отримати практично всі дані, що передають каналами зв’язку. Найбільший практичний розвиток отримали засоби <strong>сніфінга</strong>, тобто прослуховування мереж; однак не можна обійти увагою і методи  перехоплення мережевих даних, що виконуються за допомогою втручання в нормальне функціонування мережі з метою перенаправлення трафіка на адресу зловмисника, в особливості методи перехоплення <em>TCP</em>-з’єднань.</p>
<p>Класифікувати методи перехоплення мережевих даних можна за наступною схемою. (рис.1).</p>
<p style="text-align:center;"><img src="media\gr_3\pic1.jpg"></p>
<p style="text-align:center;"><em>Рис.1. Методи перехоплення мережевих даних.</em></p>
<p><strong>Фальшиві запити <em>ARP</em></strong> (<em>ARP spoofing</em> або <em>ARP poisoning</em>) – це атака в локальній комп’ютерній мережі на канальному рівні моделі <em>OSI</em>, суть якої полягає у навмисному надсиланні підроблених <em>ARP</em>-повідомлень з метою підміни відповідності між <em>IP</em>-адресами та <em>MAC</em>-адресами в <em>ARP</em>-таблицях вузлів мережі; у результаті вузли починають асоціювати <em>IP</em>-адресу легітимного пристрою з <em>MAC</em>-адресою зловмисника та спрямовують мережевий трафік через нього, що дозволяє здійснювати перехоплення, модифікацію або блокування переданих даних(рис.2).</p>
<p style="text-align:center;"><img src="media\gr_3\pic10.jpg"></p>
<p style="text-align:center;"><em>Рис. 2. Узагальнена схема ARP spoofing</em></p>
<p><strong>Фальшива маршрутизація</strong> (<em>routing spoofing</em> або <em>route hijacking</em>) – це атака мережевого рівня, суть якої полягає у навмисному внесенні неправдивої маршрутної інформації до маршрутних таблиць вузлів або маршрутизаторів з метою змусити їх вважати, що оптимальний шлях до певного вузла чи мережі проходить через зловмисника; унаслідок цього мережевий трафік перенаправляється стороннім вузлом, що створює можливості для його перехоплення, аналізу, модифікації або повного порушення обміну даними між легітимними учасниками мережі(рис.3).</p>
<p style="text-align:center;"><img src="media\gr_3\pic8.jpg"></p>
<p style="text-align:center;"><em>Рис. 3. Узагальнена схема routing spoofing</em></p>
<p><strong>Перехоплення <em>TCP</em>-з’єднання</strong> – це мережева атака, суть якої полягає в несанкціонованому втручанні зловмисника в уже встановлене <em>TCP</em>-з’єднання між двома вузлами шляхом підміни або прогнозування параметрів сеансу (насамперед номерів послідовності та підтвердження), що дозволяє йому видавати себе за одну зі сторін з’єднання; у результаті атакуючий отримує можливість перехоплювати, модифікувати або підставляти дані в активний сеанс зв’язку, а також примусово розривати з’єднання, не маючи прямого контролю над фізичним каналом передачі(рис.4).</p>
<p style="text-align:center;"><img src="media\gr_3\pic9.jpg"></p>
<p style="text-align:center;"><em>Рис. 4. Узагальнена схема перехоплення TCP-з’єднання</em></p> 
<p><strong>Мережевий сніфінг</strong> – це процес несанкціонованого або прихованого перехоплення та аналізу мережевого трафіку, що передається каналами зв’язку, суть якого полягає в використанні спеціального програмного або апаратного забезпечення для копіювання пакетів даних – <strong>сніфера</strong>, які циркулюють у мережі, з метою отримання конфіденційної інформації, зокрема облікових даних, вмісту сеансів зв’язку та службових параметрів протоколів, без безпосереднього впливу на процес передавання даних між легітимними вузлами (рис.5).</p>
<p style="text-align:center;"><img src="media\gr_3\pic7.jpg"></p>
<p style="text-align:center;"><em>Рис. 5. Узагальнена схема сніфінгу</em></p>
<p><strong>Сніфер</strong> – програма або програмно-апаратний пристрій, призначений для перехоплення і подальшого аналізу, або тільки аналізу мережного трафіку, призначеного для інших вузлів.</p>
<p>Перехоплення трафіку може здійснюватися:</p>
<ul>
<li>звичайним «прослуховуванням» мережевого інтерфейсу (метод  ефективний при використанні в сегменті концентраторів замість комутаторів);</li>
<li>підключенням сніфера в розрив каналу;</li>
<li>відгалуженням (програмним або апаратним способом) трафіку і спрямуванням його копії на сніфер;</li>
<li>через аналіз побічних електромагнітних випромінювань і відновлення трафіку, що таким чином прослуховується;</li>
</ul>
<p>Організація «прослуховування» каналу передачі даних може бути виконана за наступною схемою (рис.6).</p>
<p style="text-align:center;"><img src="media\gr_3\pic2.jpg"></p>
<p style="text-align:center;"><em>Рис.6.Схема організації підключення сніфера до мережі.</em></p>
<p>При використанні такого методу використання захисту не впливає на перехоплення пакетів даних від користувача до серверу, адже зловмисник має змогу підключити пристрій безпосередньо до каналу передачі даних. Але  головним мінусом такого методу є  те,  що зловмисник повинен мати фізичний доступ до каналу зв’язку (підключення сніфера в розрив каналу).</p>
<p>Існує інший спосіб організації «прослуховування» каналу за наступною схемою (рис.7).</p>
<p style="text-align:center;"><img src="media\gr_3\pic3.jpg"></p>
<p style="text-align:center;"><em>Рис.7. Схема бездротової організації підключення сніфера.</em></p>
<p>Використання такого методу є найнебезпечнішим для користувачів, адже за допомогою мережевої карти у режимі сніфера, використовуючи додаткове програмне забезпечення, перехоплюються усі пакети даних, що надсилаються  для подальшого опрацювання <em>Wі-Fі</em> роутером.</p>
<p>Дослідивши схеми організації підключення сніфера, легко бачити, що обмін даними клієнта з сервером має ряд загроз перехоплення мережевого трафіку. Але отримання пакетів з даними користувачів не означає, що зловмисник зможе отримати усі дані що передавались у розшифрованому вигляді.</p>
<p>В цілому зловмисник перехоплює будь-який незашифрований (а часом і зашифрований) трафік з метою отримання паролів і іншої інформації користувачів.</p>
<p>Тип інформації, що може бути перехоплений сніфером в залежності від рівня моделі OSI наведено на рис.8.</p>
<p style="text-align:center;"><img src="media\gr_3\pic4.jpg"></p>
<p style="text-align:center;"><em>Рис.8. Відповідність інформації, що перехоплюється рівням моделі OSI.</em></p>
<p>Тому слід звернути увагу на такі <strong>методи захисту перехоплення мережевого трафіку</strong>:</p>
<ol>
<li>Основним методом захисту даних є їх <strong>шифрування</strong>, тобто використання криптографічних методів захисту. Адже перехоплення пакетів зловмисником за допомогою додаткових засобів відносно просто, а їх інтерпретація (огляд вмісту) може бути складним процесом.</li>
<li><strong>Використання <em>VPN</em></strong> (<em>Virtual Private Network</em>, Віртуальна приватна  мережа) мережі. <em>VPN</em> – це логічна мережа, створена поверх інших мереж, на базі загальнодоступних або віртуальних каналів інших мереж. Безпека передавання пакетів через загальнодоступні мережі може реалізуватися за допомогою шифрування, внаслідок чого створюється закритий для сторонніх канал обміну даними.</li>
<li>Використання <strong>захищених протоколів</strong> передачі даних (наприклад <em>HTTPS</em>).</li>
</ol>
<p>Окрім негативних наслідків, що можуть виникнути від перехоплення трафіку <strong>існує і позитивна сторона</strong> цього процесу. Так перехоплення та аналіз трафіку може здійснюватися з метою захисту комп’ютерних мереж.</p>
<p>Аналіз трафіку, який пройшов через сніфер дозволяє:</p>
<ul>
<li>виявити паразитний, вірусний і закільцьований трафік, наявність якого збільшує завантаження мережевого обладнання та каналів зв'язку (сніфери тут малоефективні; як правило, для цих цілей використовують збір різноманітної статистики серверами і активним мережевим обладнанням і її подальший аналіз);</li>
<li>локалізувати несправність мережі або помилку конфігурації мережевих агентів (для цієї мети сніфери часто застосовуються системними адміністраторами).</li>
</ul>
<p>Наразі існує значна кількість програмних продуктів, які призначені для аналізу мережевого трафіку. Розглянемо найбільш поширені з них, та визначимо програмний продукт з найбільшим функціоналом.</p>
<p><em><strong>Tcpdump</strong></em> – це стандартна утиліта для аналізу мережевого трафіку в дистрибутивах <em>Linux</em> (рис.9). <em>Tcpdump</em> зарекомендував себе як дуже ефективний та надійний інструмент. В результаті багато аналогів в даний час використовують формат <em>tcpdump</em> – <em>libcap</em> як основний формат файлу для читання/запису результатів трасування трафіку.</p>
<p style="text-align:center;"><img src="media\gr_3\pic5.jpg"></p>
<p style="text-align:center;"><em>Рис. 9. Утиліта Tcpdump</em></p>
<p>Коли <em>tcpdump</em> запускається, він автоматично здійснює пошук мережевих інтерфейсів і використовує перший знайдений для аналізу. Тому потрібно звернути увагу на вихідні дані, щоб переконатися, що правильний інтерфейс проаналізований.</p>
<p>Якщо ні, то легко вручну налаштувати потрібний інтерфейс. Утиліта може бути дуже корисною, коли служба <em>DNS</em> не працює або працює надто повільно, тобто коли існує ризик втрати пакетів, перш ніж <em>tcpdump</em> зможе їх проаналізувати.</p>
<p><em><strong>Wireshark</strong></em> є найвідомішим світовим аналізатором мережевих протоколів. Це середовище дозволяє користувачеві бачити те, що саме відбувається у його мережі на «мікроскопічному» рівні. Розроблений компанією <em>The</em> <em>Wireshark</em> <em>Team</em>, стабільно оновлюється з 21 червня 2012 року і до сьогодні. Це середовище було створене за допомогою мови програмування <em>С</em>++. Розповсюджується згідно з умовами <em>GNU GPL</em>. Програма використовує кросплатформну бібліотеку <em>GTK</em>+ для формування та відображення графічного інтерфейсу(рис.10).</p>
<p style="text-align:center;"><img src="media\gr_3\pic6.jpg"></p>
<p style="text-align:center;"><em>Рис. 10. Графічний інтерфейс Wireshark</em></p>
<p>Програма <em>Wireshark</em> використовується для захоплення, реєстрації та аналізу мережевого трафіку, тобто вона є сніфером та аналізатором. За допомогою <em>Wireshark</em> можна виконувати наступні завдання:</p>
<ul>
<li>захоплення мережевого трафіку на комп'ютері та обмін захопленими пакетами;</li>
<li>відображати вміст пакету в структурованому форматі та по суті;</li>
<li>відбір мережевих пакетів відповідно до гнучких критеріїв;</li>
<li>аналіз окремих пакетів, сеансів та статистики для декількох пакетів;</li>
<li>відновлення потоків даних у наборах пакетів.</li>
</ul>
<p>Ядром <em>Wireshark</em> є бібліотека <em>libpcap</em> або її версія для операційної системи Windows <em>WinPCap</em>. Ці бібліотеки, <em>Wireshark</em> та відповідні програми розробляються у тісній співпраці. Всі вони безкоштовні та кроссплатформенні, код відкритий.</p>
<p><em>Wireshark</em> перехоплює вхідні пакети, які драйвер надсилає операційній системі, і вихідні пакети, які операційна система надсилає драйверу. Якщо мережева карта перетворює або відкидає деякі пакети, це не враховується у <em>Wireshark</em>.</p>
<p><em><strong>Iris Network Traffic Analyzer</strong></em> крім стандартних функцій збору, фільтрації та пошуку пакетів, а також побудови звітів, пропонує унікальні можливості для реконструювання даних. <em>Iris Network Traffic Analyzer</em> допомагає детально відтворити сеанси роботи користувачів з різними <em>web</em>-ресурсами і навіть дозволяє імітувати відправку паролів для доступу до захищених <em>web</em>-серверів за допомогою <em>cookies</em>. Унікальна технологія реконструювання даних, реалізована в модулі дешифрування (<em>decode</em> <em>module</em>), перетворює сотні зібраних двійкових мережевих пакетів у звичні для ока електронні листи, <em>web</em>-сторінки і ін. <em>EEye</em> <em>Iris</em> дозволяє проглядати незашифровані повідомлення <em>web</em>-пошти та програм миттєвого обміну повідомленнями, розширюючи можливості наявних засобів моніторингу та аудита. Аналізатор пакетів <em>eEye</em> <em>Iris</em> дозволяє зафіксувати різні деталі атаки, такі як дата і час, <em>IP</em>-адреси і <em>DNS</em>-імена комп'ютерів хакера і «жертви», а також використані порти.</p>
<p><em><strong>Ethernet Internet traffic Statistic</strong></em> відображає кількість отриманих та прийнятих даних (в байтах - всього і за останню сесію), а також швидкість підключення. Для наочності зібрані дані відображаються в режимі реального часу на графіку. Працює без інсталяції, інтерфейс – російська та англійська мови. Утиліта для контролю за ступенем мережевої активності - показує кількість отриманих та відправлених даних, ведучи статистику за сесію, день, тиждень і місяць.</p>
<p><em><strong>CommTraffic</strong></em> - мережева утиліта для збору, обробки і відображення статистики інтернет-трафіку через модемне (<em>dial</em>-<em>up</em>) або виділене з'єднання. При моніторингу сегмента локальної мережі, <em>CommTraffic</em> показує інтернет-трафік для кожного комп'ютера в сегменті. <em>CommTraffic</em> включає в себе зрозумілий користувачеві інтерфейс, який легко настроїти та показує статистику роботи мережі у вигляді графіків і цифр.</p>
<p>З числа розглянутих програм аналізаторів мережевого трафіку хотілося б виділити <em>Wireshark</em>, яка має більшу кількість функціональних можливостей. Дана програма надає можливість аналізу мережевих пакетів і розбір мережевих протоколів будь-якого рівня, а також інформативний розбір всього трафіку, що проходить в мережі, використовуючи мережеву карту в режимі <em>promiscuous mode</em>. Здатний аналізувати структуру всіх доступних мережевих протоколів і здійснювати їх фільтрацію за конкретними параметрами.</p>
<p>Коли хост заражений або будь-яким іншим чином загрожує вашій інформаційній безпеці, мережним фахівцям необхідно швидко проаналізувати захоплені пакети підозрілого мережевого трафіку (захоплені та збережені у файлах з розширенням бібліотеки <em>pcap libpcap</em>), щоб оперативно ідентифікувати порушені загрозою хости та користувачів. В рамках цього навчального питання, використовуючи практичні приклади, що наведені в практичній частині заняття, розглянемо, як отримати необхідну Вам інформацію про хости і користувачів, що вас цікавлять, за допомогою найпопулярнішої програми-аналізатора мережевого трафіку <em>Wireshark</em>.</p>
<p>Отже, дані, які Ви, можете отримати для цих цілей із захопленого трафіку <em>IPv</em>4, можна розділити на чотири типи:</p>
<ul>
<li>Інформація про хост з трафіку <em>DHCP</em>;</li>
<li>Моделі та операційні системи пристроїв із трафіку <em>HTTP</em>;</li>
<li>Обліковий запис користувача <em>Windows</em> із трафіку <em>Kerberos</em>.</li>
</ul>
<h2 id="2-питання-інструментарій-сканування-мереж"><strong>2 Питання. Інструментарій сканування мереж.</strong></h2>
<p>Атака на комп’ютерну систему здійснюється здебільшого за таким сценарієм.</p>
<p><em>На першому етапі</em> зловмисник здійснює збирання інформації про мережу, яка є ціллю атаки, як технічними, так і нетехнічними методами. В загальному випадку метою збирання інформації є отримання відомостей про конфігурацію мережі, системне й прикладне програмне забезпечення, що в ній використовується, сервіси, що запущені. Переважна більшість таких відомостей може бути отримана шляхом сканування мережі. Тривалість цього етапу не визначена. В результаті обробки отриманих даних зловмисник або шукає відомі вразливості, притаманні ПЗ, що використовується, або здійснює самостійні дослідження ПЗ, в залежності від його кваліфікації.</p>
<p><em>На другому етапі</em> запускається програмний код, що використовує ту або іншу вразливість, так званий «<em>exploit</em>». Цей етап і становить власне сутність атаки. В результаті виконання коду зловмисник або отримує несанкціонований доступ до комп’ютерної системи, або спричиняє в ній порушення функціонування (аж до краху системи) у випадку атаки на відмову в обслуговуванні. Тривалість цього етапу, як правило, дуже мала, хоча можуть бути й виключення (наприклад, підбір паролів). Джерелом коду, що реалізує атаку, може бути як власна творчість досвідченого хакера, так і величезна кількість сайтів в Інтернет, тобто зловмисник, що реалізує (навіть успішно) атаку, не обов’язково має високу кваліфікацію.</p>
<p><em>На третьому етапі</em> зловмисник здійснює дії, заради яких він здійснював атаку: читання конфіденційних захищених даних, несанкціонована модифікація, блокування або знищення інформації, тобто реалізуються загрози конфіденційності, цілісності й доступності інформації.</p>
<p><em>На четвертому (необов’язковому) етапі</em> зловмисник здійснює дії, спрямовані на приховування слідів його перебування в системі. Як правило, вони полягають в редагуванні файлів аудиту операційної системи.</p>
<p>Таким чином, першим етапом атаки є <strong>розвідка</strong>, яка здебільшого <em>здійснюється шляхом сканування мережі</em>, або включає таке сканування як складову частину.</p>
<p>На цьому етапі використовується ряд різних процедур з метою ідентифікації хостів, портів та служб у цільовій мережі. Вся мета полягає у виявленні вразливостей у каналах зв'язку, а потім у створенні плану атаки.</p>
<p><strong>Сканування має три типи</strong>:</p>
<ul>
<li>Мережеве сканування – використовується для переліку <em>IP</em>-адрес.</li>
<li>Сканування портів - використовується для переліку відкритих портів та послуг.</li>
<li>Сканування вразливості – використовується для виявлення наявності відомих вразливостей.</li>
</ul>
<p><em><strong>2.1 Мережеве сканування</strong></em></p>
<p>Перш за все при скануванні мережі необхідно визначити, які хости доступні в мережі, тобто визначити їх <em>іР</em>-адреси.</p>
<p><strong>Мережеве сканування (<em>Host Discovery</em>)</strong> — це систематичний технічний процес формування переліку <em>IP</em>-адрес активних вузлів у мережі.</p>
<p><strong>Метою</strong> цього сканування є:</p>
<ul>
<li>визначення, які <em>IP</em>-адреси з заданого діапазону реально використовуються;</li>
<li>відокремлення активних вузлів від неактивних;</li>
<li>підготовка вхідних даних для подальшого аналізу (сканування портів, сервісів тощо).</li>
</ul>
<p>Типові методи:</p>
<ul>
<li><em>ICMP Echo</em>-запити (ping-сканування);</li>
<li><em>ARP</em>-запити (для локальних мереж);</li>
<li><em>TCP SYN / ACK probes</em> до стандартних портів;</li>
<li>UDP probes (менш надійні, але іноді необхідні).</li>
</ul>
<p>На сьогодні, для цього існує велика кількість інструментів для мережевого сканування. Розглянемо деякі з них.</p>
<p><em><strong>Ping</strong></em> – найвідоміший і часто застосовуваний інструмент, який використовується для перевірки доступності конкретного хоста. Він працює наступним чином: спочатку на цільову машину або мережу відправляється пакет луна-запиту протоколу <em>ICMP</em> (<em>Internet Control Message Protocol –</em> міжмережевий протокол керуючих повідомлень). В основному <em>ICMP</em> використовується для передачі повідомлень про помилки й інші виняткові ситуації, що виникли при передачі даних. Також на ICMP покладаються деякі сервісні функції, зокрема на основі цього протоколу заснована дія таких загальновідомих утиліт як <em>ping</em> та <em>traceroute</em>. Якщо цільова машина доступна і брандмауер не блокує пакет луна-запиту ICMP, він відправить  пакет луна-відповіді <em>ICMP</em>.</p>
<p><em><strong>2.2 Сканування портів</strong></em></p>
<p><strong>Сканування портів</strong> — це процес перевірки мережевого вузла з метою визначення стану його <em>TCP/UDP</em> портів (відкриті, закриті або фільтровані) та виявлення мережевих сервісів, які працюють на цих портах.</p>
<p><strong>Сканування портів використовується</strong> для:</p>
<ul>
<li>визначення, які порти доступні для з’єднання;</li>
<li>виявлення активних мережевих служб (<em>HTTP, SSH, FTP</em> тощо);</li>
<li>оцінки поверхні атаки на вузол;</li>
<li>виявлення помилок конфігурації та небажано відкритих сервісів.</li>
</ul>
<p>Основні <strong>типи сканування</strong> портів:</p>
<ul>
<li><em>TCP SYN</em>-сканування – напіввідкрите, швидке, найбільш поширене;</li>
<li><em>TCP Connect</em>-сканування – повне встановлення <em>TCP</em>-з’єднання;</li>
<li><em>UDP</em>-сканування – визначає доступність <em>UDP</em>-сервісів;</li>
<li><em>FIN / NULL / Xmas</em>-сканування – використовуються для обходу простих фільтрів.</li>
</ul>
<p>Для сканування портів використовуються спеціалізовані програмні засоби - сканери портів.</p>
<p><strong>Сканер портів</strong> – це програмне забезпечення, призначене для перевірки сервера або хоста на наявність відкритих сокет-портів.</p>
<p><strong>Комп’ютерний порт</strong> – це віртуальна точка, яка обробляє вхідні та вихідні дані й має критично важливе значення для безпеки. У великих мережах інформація, яку збирають сканери портів, може допомогти визначити потенційно вразливі місця. Таке використання є легальним.</p>
<p>Однак до сканування портів часто вдаються хакери, які намагаються порушити безпеку. Їхній перший крок – надсилання пакетів до кожного порту. Залежно від типу відповіді можна визначити, які порти використовуються. Сканування саме по собі не завдає шкоди, але пам’ятайте, що з його допомогою можна виявити потенційно вразливі місця й захопити контроль над віддаленими комп’ютерами.</p>
<p>Існує велика кількість різноманітних засобів та методів збору технічної інформації, однак, найбільш поширеним з них є програма <em><strong>nmap</strong></em>.</p>
<p><em><strong>nmap</strong>, <em>Network Mapper</em></em> - безкоштовне відкрите програмне забезпечення для дослідження та аудиту безпеки мереж та виявлення активних мережевих сервісів.</p>
<p><em>Nmap</em> використовує безліч різних методів сканування, таких як <em>UDP</em>, <em>TCP</em> (<em>connect</em>), <em>TCP</em> <em>SYN</em> (напіввідкрите), <em>FTP</em>-<em>proxy</em> (прорив через <em>ftp</em>), <em>Reverse</em>-<em>ident</em>, <em>ICMP</em> (<em>ping</em>), <em>FIN</em>, <em>ACK</em>, <em>Xmas</em> <em>tree</em>, <em>SYN</em>- і <em>NULL</em>-сканування. <em>Nmap</em> також підтримує великий набір додаткових можливостей, а саме:</p>
<ul>
<li>визначення операційної системи віддаленого хосту з використанням відбитків стека <em>TCP/IP</em>;</li>
<li>«невидиме» сканування;</li>
<li>динамічне обчислення часу затримки та повтор передачі пакетів;</li>
<li>паралельне сканування;</li>
<li>визначення неактивних хостів методом паралельного <em>ping</em>-опитування;</li>
<li>сканування з використанням помилкових хостів;</li>
<li>визначення наявності пакетних фільтрів;</li>
<li>пряме (без використання <em>portmapper</em>) RPC-сканування;</li>
<li>сканування з використанням IP-фрагментації;</li>
<li>довільна вказівка IP-адрес і номерів портів сканованих мереж;</li>
<li>можливість написання довільних сценаріїв (скриптів) на мові програмування Lua.</li>
</ul>
<p>Синтаксис команд nmap наступний:</p>
<p style="text-align:center"><code>nmap [&lt;тип сканування&gt;] [&lt;Опції&gt;] {&lt;ціль сканування&gt;}</code></p>
<p>Розглянемо основні <em>типи</em> сканування <em>nmap</em>:</p>
<p><strong>-<em>sP</em></strong> – виявлення працюючих хостів в мережі, аналог команди <em>ping</em>;</p>
<p><strong>-<em>sS</em></strong> (<em>TCP SYN</em> сканування) – найбільш поширений тип сканування, що дозволяє швидко просканувати сотні портів;</p>
<p><strong>-<em>sU</em></strong> (<em>UDP</em> сканування) – дозволяє сканувати сервіси що використовують UDP протокол;</p>
<p><strong>-<em>sY</em></strong> (<em>SCTP</em> <em>INIT</em> сканування) – еквівалент “<em>-sS</em>” для <em>SCTP</em> (більш нова альтернатива <em>TCP</em> та <em>UDP</em>) протоколу;</p>
<p><strong>-<em>sO</em></strong> (<em>іP</em> сканування) – дозволяє визначити які <em>іP</em> протоколи підтримуються цільовою машиною;</p>
<p>Розглянемо основні <em>опції</em> сканування <em>nmap</em>:</p>
<p><strong>-<em>p</em></strong> &lt;діапазон портів&gt; – дозволяє просканувати певні діапазони портів;</p>
<p><strong>-<em>F</em></strong> – швидке сканування портів, <em>nmap</em> сканує 1000 найбільш вживаних портів, використовуючи дану опцію ця кількість зменшується до 100;</p>
<p><strong>-<em>sV</em></strong> – визначає версію сервісу що використовує порт;</p>
<p><strong>-<em>O</em></strong> – вмикає визначення операційної системи;</p>
<p>Це основні опції та типи сканування що використовує nmap. Варто зауважити що інструмент <em>nmap</em> настільки потужний що має свою скриптову мову – <em>NSE</em>, яка дозволяє організовувати дуже складні механізми збору інформації.</p>
<p>При скануванні портів програмою <em>Nmap</em> їх стан може бути визначений як:</p>
<p><strong>Відкритий (<em>OPEN</em>)</strong><br>
Програма приймає запити на з'єднання <em>TCP</em> або <em>UDP</em> пакети на цей порт. Виявлення цього стану є основною метою сканування. Кожен відкритий порт це прямий шлях до здійснення атаки. Зловмисники хочуть використовувати відкриті порти, а адміністратори намагаються закрити їх або захистити брадмауерами так, щоб не заважати роботі звичайних користувачів. Через відкриті порти також можливо дізнатися які сервіси запущені на хості та послуги, доступні в мережі.</p>
<p><strong>Закритий (<em>CLOSED</em>)</strong><br>
Закритий порт доступний (він приймає та відповідає на запити <em>Nmap</em>), але не використовується будь-якою програмою. Вони можуть бути корисні для встановлення, що за заданою <em>іP</em>-адресою є хост, що працює (визначення хостів, <em>ping</em> сканування), або для визначення ОС. Оскільки ці порти досяжні, можливо корисним зробити сканування пізніше, тому що деякі з них можуть відкритися. Адміністратори можуть заблокувати такі порти за допомогою брандмауерів. Тоді їх стан буде визначений як <em>фільтрується</em>, що розглянутий далі.</p>
<p><strong>Фільтрується (<em>FILTERED</em>)</strong><br>
<em>Nmap</em> неспроможний визначити, чи відкрито порт, тому, що фільтрація пакетів не дозволяє досягнути запитам <em>Nmap</em> до цього порту. Фільтрування може здійснюватися брадмауерами або правилами роутера. Ці порти безкорисні для зловмисника оскільки надають дуже мало інформації.</p>
<p><strong>Не фільтрується (<em>UNFILTERED</em>)</strong><br>
Цей стан означає, що порт доступний, але <em>Nmap</em> не може визначити, відкрити він або закритий. Тільки <em>ACK</em> сканування, що використовується для визначення правил брандмауера, може охарактеризувати порт цим станом. Сканування портів, що не фільтруються, іншими способами, такими як <em>Window</em> сканування, <em>SYN</em> сканування або <em>FIN</em> сканування може допомогти визначити, чи є порт відкритим.</p>
<p><strong>Відкритий | фільтрується (<em>OPEN | FILTERED</em>)</strong><br>
<em>Nmap</em> характеризує порт таким станом, коли може визначити відкритий порт чи фільтрується. Цей стан виникає за таких типів сканування, при яких відкриті порти не відповідають. Відсутність відповіді може означати, що пакетний фільтр не пропустив запит або відповідь не була отримана. Тому <em>Nmap</em> не може визначити, напевно, відкритий порт або фільтрується. При скануванні <em>UDP</em>, <em>IP</em> протоколу, <em>FIN</em>, <em>NULL</em>, і <em>Xmas</em> порт може бути охарактеризований таким станом.</p>
<p><strong>Закритий | фільтрується (<em>CLOSED | FILTERED</em>)</strong><br>
Цей стан використовується, коли <em>Nmap</em> не може визначити закритий порт або фільтрується. Використовується лише при скануванні <em>IP</em>-<em>ID</em> <em>idle</em> типу.</p>
<p>За допомогою прогами <em>nmap</em> можливо проводити сканування:</p>
<ul>
<li>
<p>одного хосту (однієї <em>іР</em>-адреси):</p>
<p style="text-align:center"><code>nmap [&lt;тип сканування&gt;] [&lt;Опції&gt;] 192.168.1.1</code></p>
</li>
<li>
<p>декілька <em>іР</em>-адрес:</p>
<p style="text-align:center"><code>nmap [&lt;тип сканування&gt;] [&lt;Опції&gt;] 192.168.1.1, 192.168.1.15</code></p>
<p style="text-align:center"><code>nmap [&lt;тип сканування&gt;] [&lt;Опції&gt;] 192.168.1.1,15</code></p>
</li>
<li>
<p>диапазон <em>іP</em>-адрес:</p>
<p style="text-align:center"><code>nmap [&lt;тип сканування&gt;] [&lt;Опції&gt;] 192.168.1.1-100</code></p>
</li>
<li>
<p>всю мережу в цілому:</p>
<p style="text-align:center"><code>nmap [&lt;тип сканування&gt;] [&lt;Опції&gt;] 192.168.1.0/24</code></p>
</li>
</ul>
<p style="text-align:center;"><strong>Практична частина</strong></p>
<h2 id="1-питання-перехоплення-даних-у-мережах-та-їх-аналіз-1"><strong>1 Питання. Перехоплення даних у мережах та їх аналіз.</strong></h2>
<p><strong>Навчвльні файли</strong> для відпрацювання першого питання групового заняття можливо завантажити за <a href="resources/gr_3/support.files.zip" download> посиланням</a></p>    
<h3 id="практичне-завдання-1-дослідити-інформацію-про-хост-з-трафіку-dhcp"><em><strong>Практичне завдання 1. Дослідити інформацію про хост з трафіку DHCP.</strong></em></h3>
<p>Будь-який <em>хост</em>, що генерує трафік у Вашій мережі, <em>повинен мати три ідентифікатори:</em> <strong><em>MAC</em>-адресу, <em>IP</em>-адресу</strong> та <strong>ім'я хосту</strong>.</p>
<p>У більшості випадків оповіщення про підозрілі активності засновані на <em>іP</em>-адресах. Якщо у вас є доступ до повного захоплення пакетів вашого мережевого трафіку, то отримані <em>pcap</em>-файли поряд з внутрішньою <em>іP</em>-адресою також будуть містити інформацію про пов'язану <em>MAC</em>-адресу та ім'я хоста.<br>
Для отримання цих ідентифікаторів нам необхідно використовувати фільтр за одним із видів мережевої активності: <em>DHCP</em> або <em>NBNS</em>. Трафік <em>DHCP</em> може допомогти ідентифікувати хости практично для будь-якого типу комп'ютерів, підключених до мережі. Трафік <em>NBNS</em> генерується переважно комп'ютерами під керуванням <em>Microsoft Windows</em> або хостами <em>Apple</em> під керуванням <em>MacOS</em>.</p>
<p>Для виконання цього завдання:</p>
<ol>
<li>
<p>Запустіть програму <em>VirtualBox</em>.</p>
</li>
<li>
<p>Для віртуальної машини <em>Kali Linux</em> встановіть тип мережевого підключення <strong>Проміжний адаптер</strong>.</p>
</li>
<li>
<p>Далі необхідно віртуальній машині надати доступ до каталогу <strong>support.files</strong> із необхідними файлами для групового заняття.</p>
</li>
<li>
<p>Запустіть віртуальну машину.</p>
</li>
<li>
<p>Скопіюйте каталог <em><strong>support.files</strong></em> реальної машини до домашнього каталогу віртуальної машини.</p>
</li>
<li>
<p>Відкрийте за допомогою програми <em>Wireshark</em>, або подвійного натискання тренувальний <em>pcap</em>-файл <strong><em>host-and-user-ID-pcap</em>-01.<em>pcap,</em></strong> що знаходиться в каталозі <em><strong>support.files</strong></em>. Він містить інформацію про трафік від комп’ютера з <em>іP</em>-адресою <strong>172.16.1.207</strong>.</p>
</li>
<li>
<p>Застосуйте до перехоплених пакетів фільтр “<em><strong>dhcp</strong></em>”, як показано на рис. 11. Внаслідок таких дій Ви отримаєте відображення трафіку <em>DHCP</em>.</p>
<p style="text-align:center;"><img src="media\gr_3\pic11.jpg"></p>
<p style="text-align:center;"><em>Рис. 11. Застосування фільтру dhcp до перехоплених пакетів/</em></p>
</li>
<li>
<p>Виберіть один із пакетів, який позначений як <em>DHCP</em>-запит (<em>DHCP Request</em>) (рис. 12, позначка 1) та почергово відкриваючи поля розшифрування пакету (рис. 12, позначка 2) знайдіть наступну інформацію про хост та <strong>запишіть її</strong> у звіт з групового заняття:</p>
<ul>
<li>Ім’я хосту (<em>Host name</em>)</li>
<li><em>MAC</em>-адресу хосту</li>
<li>Ймовірний пристрій, що використовується для роботи в мережі та його виробник.</li>
</ul>
<p style="text-align:center;"><img src="media\gr_3\pic12.jpg"></p>
<p style="text-align:center;"><em>Ваш текст абзацу тут</em></p>
</li>
</ol>
<p>Рис. 12. Дослідження перехоплених пакетів</p>
<h3 id="практичне-завдання-2--визначити-інформацію-про-моделі-пристроїв-та-їх-операційні-системи-із-трафіку-http"><em><strong>Практичне завдання 2.  Визначити інформацію про моделі пристроїв та їх операційні системи із трафіку HTTP.</strong></em></h3>
<p>Текстові рядки <em><strong>User-agent</strong></em> із заголовків <em>HTTP</em>-трафіку можуть допомогти <em>визначити</em> <em>тип</em> <em>операційної системи</em>. А якщо <em>HTTP</em>-трафік надходить із пристрою під керуванням <em>Android</em>, ви також можете визначити виробника та модель пристрою.</p>
<p>Для виконання цього завдання:</p>
<ol>
<li>
<p>Відкрийте тренувальний <em>pcap</em>-файл <em><strong>host-and-user-ID-pcap-03.pcap</strong></em>. Він містить інформацію про трафік від комп’ютера з <em>іP</em>-адресою <strong>192.168.1.97</strong>.</p>
</li>
<li>
<p>Застосуйте до перехоплених пакетів фільтр “<em>http.request and !(ssdp)</em>”, як показано на рис. 13 та оберіть (виділіть) другий пакет, який є першим <em>HTTP</em>-запитом.</p>
<p style="text-align:center;"><img src="media\gr_3\pic13.jpg"></p>
<p style="text-align:center;"><em>Рис. 13. Результат застосування фільтру http.request and !(ssdp)</em></p>
</li>
<li>
<p>Натисніть праву кнопку миші та у контекстному вікні, що з’явиться оберіть пункт <em><strong>Follow</strong></em> <strong>→ <em>Stream TCP</em></strong>. У вікні, що з’явиться знайдіть та <strong>запишіть</strong> у звіт з групового заняття наступну інформацію:</p>
<ul>
<li>
<p>Адреса сайту, на яку звертається хост.</p>
</li>
<li>
<p>Версію операційної системи, під якою працює даний хост. Для визначення версії ОС використовуйте наступну таблицю:</p>
<table border="1">
<thead>
<tr>
<th style="text-align:right">Виявляється при аналізі</th>
<th style="text-align:left">Відповідна версія ОС</th>
</tr>
</thead>
<tbody>
<tr>
<td style="text-align:right">Windows NT 5.1:</td>
<td style="text-align:left">Windows XP;</td>
</tr>
<tr>
<td style="text-align:right">Windows NT 6.0:</td>
<td style="text-align:left">Windows Vista;</td>
</tr>
<tr>
<td style="text-align:right">Windows NT 6.1:</td>
<td style="text-align:left">Windows 7;</td>
</tr>
<tr>
<td style="text-align:right">Windows NT 6.2:</td>
<td style="text-align:left">Windows 8;</td>
</tr>
<tr>
<td style="text-align:right">Windows NT 6.3:</td>
<td style="text-align:left">Windows 8.1;</td>
</tr>
<tr>
<td style="text-align:right">Windows NT 10.0:</td>
<td style="text-align:left">Windows 10.</td>
</tr>
</tbody>
</table>
</li>
<li>
<p>Версію браузера, який використовується.</p>
</li>
</ul>
<p>Таким чином, аналізуючи <em>HTTP</em>-трафік пристроїв під керуванням Windows, ви можете визначити операційну систему і браузер.</p>
</li>
</ol>
<h3 id="практичне-завдання-3--визначити-інформацію-про-моделі-та-операційні-системи-android-пристроїв-із-трафіку-http"><em><strong>Практичне завдання 3.  Визначити інформацію про моделі та операційні системи Android пристроїв із трафіку HTTP.</strong></em></h3>
<p>Той самий тип трафіку з <em>Android</em>-пристроїв допоможе вам отримати не лише ці дані, а й ідентифікувати назву бренду та модель пристрою. Для виконання цього навдання:</p>
<ol>
<li>
<p>Відкрийте тренувальний <em>pcap</em>-файл <em><strong>host-and-user-ID-pcap-04.pcap</strong></em>. Він містить захоплений трафік від хоста <em>Android</em>, що використовує внутрішню <em>іP</em>-адресу <strong>172.16.4.119</strong></p>
</li>
<li>
<p>Застосуйте до перехоплених пакетів фільтр “<em>http.request and !(ssdp)</em>” та оберіть пакет, в інформації якого присутня виключно наступна інформація: /HTTP/1.1.(рис. 14.)</p>
<p style="text-align:center;"><img src="media\gr_3\pic14.jpg"></p>
<p style="text-align:center;"><em>Рис. 14. Результат застосування фільтру “http.request and !(ssdp)”</em></p>
</li>
<li>
<p>Натисніть праву кнопку миші та у контекстному вікні, що з’явиться оберіть пункт <em><strong>Follow</strong></em> <strong>→ <em>Stream TCP</em></strong>. У вікні, що з’явиться знайдіть та <strong>запишіть</strong> у звіт з групового заняття наступну інформацію:</p>
<ul>
<li>Адреса сайту, на яку звертається хост.</li>
<li>Версію операційної системи, під якою працює даний хост.</li>
<li>Версію браузера, який використовується.</li>
<li>Номер моделі пристрою та пристрій, через який відбувається доступ до мережі Інтернет (для розшифрування інформації про пристрій Вам необхідно буде скористатися пошуковою машиною <em>Google</em>, ввівши в поле пошуку інформацію про номер моделі пристрою).</li>
</ul>
<p>Однак, для смартфонів <em>iPhone</em> або будь-якого іншого мобільного пристрою виробництва корпорації <em>Apple</em> рядок <em>User-Agent</em> при аналізі <em>HTTP</em>-трафіку не буде таким інформативним. Описаний у цьому завданні спосіб дозволить вам визначити лише операційну систему та тип пристрою, але не його модель. Іншими словами, ми зможемо зрозуміти, чи є даний <em>Apple</em>-пристрій <em>iPhone</em>, <em>iPad</em> або <em>iPod</em> без будь-якої більшої конкретики.</p>
</li>
</ol>
<h3 id="практичне-завдання-4---визначити-інформацію-про-моделі-та-операційні-системи-apple-пристроїв-із-трафіку-http"><em><strong>Практичне завдання 4.   Визначити інформацію про моделі та операційні системи Apple-пристроїв із трафіку HTTP.</strong></em></h3>
<p>Для цього:</p>
<ol>
<li>
<p>Відкрийте тренувальний <em>pcap</em>-файл <em><strong>host-and-user-ID-pca-05.pcap</strong></em>. Він містить трафік, захоплений з пристрою <em>iPhone</em>, що використовує внутрішню адресу <strong>10.0.0.114.</strong></p>
</li>
<li>
<p>Застосуйте до перехоплених пакетів фільтр “<em>http.request</em>” та оберіть довільний пакет, що містить <em>HTTP</em>-запит на <em>іР</em>-адресу 23.56.172.234.(рис. 15).</p>
<p style="text-align:center;"><img src="media\gr_3\pic15.jpg"></p>
<p style="text-align:center;"><em>Рис. 15. Результат застосування фільтру “http.request”</em></p>
</li>
<li>
<p>Натисніть праву кнопку миші та у контекстному вікні, що з’явиться оберіть пункт <em><strong>Follow</strong></em> <strong>→ <em>Stream TCP</em></strong>. У вікні, що з’явиться знайдіть та <strong>запишіть</strong> у звіт з групового заняття наступну інформацію:</p>
<ul>
<li>Адреса сайту, на яку звертається хост.</li>
<li>Назву пристрою.</li>
<li>Версію операційної системи, під якою працює даний хост.</li>
</ul>
<p>Завершуючи частину, яка відноситься до використання <em>HTTP</em>-трафіку та рядка <em>User-Agent</em> для отримання інформації про модель пристрою та операційну систему, що використовується, зверніть Вашу увагу на те, що не вся активність <em>HTTP</em> є трафіком веб-браузера. Тому не всі <em>HTTP</em>-запити будуть містити необхідну Вам інформацію про браузер або операційну систему.</p>
<p>Таким чином, при аналізі трафіку для ідентифікації хоста Вам може знадобитися перевірити кілька різних HTTP-запитів, перш ніж ви зможете виявляти трафік веб-браузера з інформацією.</p>
<p>Крім того, все більше сайтів орієнтуються на <em>HTTPS</em>, і тому використовувати даний метод ідентифікації хоста стає все складніше, так як заголовки і контент <em>HTTP</em>, що передається, не видно в трафіку <em>HTTPS</em>.</p>
</li>
</ol>
<h3 id="практичне-завдання-5--визначити-обліковий-запис-користувача-windows-із-трафіку-kerberos"><em><strong>Практичне завдання 5.  Визначити обліковий запис користувача Windows із трафіку Kerberos.</strong></em></h3>
<p>Для хостів під управлінням ОС <em>Windows</em> у <em>Active Directory</em> (AD) є можливість знайти імена облікових записів користувачів у трафіку <em>Kerberos</em>. <em><strong>Kerberos</strong></em> — це мережевий протокол автентифікації, що дозволяє користувачам і серверам безпечно підтверджувати свої особи в незахищених мережах (як-от Інтернет) за допомогою цифрових &quot;квитків&quot;, уникнувши передачі паролів у відкритому вигляді.</p>
<p>Для виконання цього завдання викоанйте наступні дії:</p>
<ol>
<li>
<p>Відкрийте тренувальний <em>pcap</em>-файл <em><strong>host-and-user-ID-pcap-06.pcap</strong></em>. Він отриманий для хоста <em>Windows</em> у наступному доменному середовищі <em>Active Directory</em>:</p>
<ul>
<li><em>Domain: happycraft.org;</em></li>
<li><em>Network segment</em>: 172.16.8.0/24 (172.16.8.0 – 172.16.8.255);</li>
<li><em>Domain controller іP</em>: 172.16.8.8;</li>
<li><em>Domain controller hostname: Happycraft-DC</em>;</li>
<li><em>Segment gateway</em>: 172.16.8.1;</li>
<li><em>Broadcast address</em>: 172.16.8.255;</li>
<li><em>Windows Client</em>: 172.16.8.201.</li>
</ul>
</li>
<li>
<p>Застосуйте до перехоплених пакетів фільтр “<em>kerberos.CNameString</em>” (рис. 16, позначка 1) та оберіть перший пакет. Перейдіть до розділу з детальною інформацією та розгорніть по черзі лінійні пункти меню <em><strong>Kerberos → as_req → req_body → cname → cname_string</strong></em> (рис. 16, позначка 2). Виберіть рядок <em><strong>CNameString: johnson-pc$</strong></em> та натиском правої кнопки миші викличне контекстне меню в якому оберіть пункт і застосуйте до нього опцію “<em><strong>Apply as Column</strong></em>” (рис. 16, позначка 3).</p>
<p style="text-align:center;"><img src="media\gr_3\pic16.jpg"></p>
<p style="text-align:center;"><em>Рис. 16. Пошук значення “CNameString” та застосування до нього опції “Apply as Column”</em></p>
<p>Ця операція дозволить Вам створити новий стовпець, який має назву «<em>CNameString</em>».</p>
</li>
<li>
<p>Відсортуйте інформацію про цей стовпчик і прокрутіть вниз до останніх пакетів. Тут, у трафіку між контролером домену з <em>іP</em>-адресою 172.16.8.8 та клієнтом <em>Windows</em> з <em>іP</em>-адресою 172.16.8.201 ви повинні знайти ім'я облікового запису користувача. <strong>Запишіть його</strong> у звіт з групового заняття.</p>
<p>Значення <em>CNameString</em> для імен хостів завжди закінчуються символом <strong>$</strong> (знаком долара), тоді як імена облікових записів користувачів цього закінчення не мають. Тому, щоб відфільтрувати імена користувачів та виключити результати <em>CNameString</em> зі знаком долара, використовуйте такий фільтр у <em>Wireshark</em>: “<em>kerberos.CNameString and !(kerberos.CNameString contains $)</em>”.</p>
</li>
</ol>
<p>При отриманні попередження про шкідливу активність у вашій мережі дуже важливо правильно і швидко виділити з мережевого трафіку причетні хости та користувачів. Використовуючи методи, описані в цьому навчальному питанню, Ви зможете краще використовувати доступні Вам можливості <em>Wireshark</em>, щоб прискорити процес ідентифікації порушених загрозою хостів та користувачів.</p>
<h2 id="2-питання-інструментарій-сканування-мереж-1"><strong>2 Питання. Інструментарій сканування мереж.</strong></h2>
<h3 id="практичне-завдання-6--вивчіть-особливості-використання-команди-ping"><em><strong>Практичне завдання 6.  Вивчіть особливості використання команди ping.</strong></em></h3>
<p>Для цього:</p>
<ol>
<li>
<p>Запустіть програму <em>VirtualBox</em>.</p>
</li>
<li>
<p>Переконайтесь, що мережевий адаптер віртуальної машини налаштований як <strong>Проміжний адаптер</strong>.</p>
</li>
<li>
<p>Визначте наступні параметри основної машини: <em>іР</em>-адреса мережевого інтерфейсу, значення маски мережі, значення <em>іР</em>-адреси Основного шлюзу та <em>DNS</em>-серверів.</p>
</li>
<li>
<p>Визначте наступні параметри віртуальної машини: <em>іР</em>-адреса мережевого інтерфейсу, значення маски мережі, значення <em>іР</em>-адреси Основного шлюзу та <em>DNS</em>-серверів.</p>
</li>
<li>
<p>Якщо в результаті аналізу мережевих параметрів основної та віртуальної машини Ви встановили, що вони знаходяться <strong>в різних мережах</strong> – <strong>здійсніть налаштування</strong> мережевих параметрів віртуальної машини таким чином, щоб віртуальна машина була в одній мережі з основною машиною.</p>
</li>
<li>
<p>В меню програм <em>Kali Linux</em> програми <em>ping</em> немає. Для того щоб її виконати відкрийте термінал та введіть команду <em>ping</em> з необхідними параметрами.</p>
<p>Протестуйте доступність інтерфейсу основної машини за допомогою команди <em>ping</em> з додаванням <em>іР</em>-адреси основної машини. Наприклад:</p>
<p style="text-align:center"><code>рing  192.168.15.45</code></p>
<p>За замовчуванням, на відміну від ОС <em>Windows</em>, цей тест буде йти безперервно. Щоб зупинити його, натисніть комбінацію клавіш <em><strong>Ctrl+C</strong></em>.</p>
<p>Інструмент <em>ping</em> має кілька параметрів. Нижче показані параметри,які використовуються найчастіше.</p>
<ul>
<li><em><strong>c</strong></em> – кількість відправлених луна-запитів, наприклад -с 3 відправити 3 запити.</li>
<li><em><strong>I</strong></em> (<em>іP</em>-адреса інтерфейсу) -це <em>іP</em>-адреса цільової машини. Аргументом може бути числова <em>іP</em>-адреса (наприклад, 192.168.56.102) або ім'я пристрою (наприклад, <em>eth0</em>). Цей параметр можна застосовувати для перевірки зв'язку з локальною адресою <em>іPv</em>6.</li>
<li><em><strong>s</strong></em> (розмір пакету) – вказує кількість байтів даних, що відправляється. За замовчуванням розмір пакета становить 56 байт, що в поєднанні з 8 байтами даних заголовку <em>ICMP</em> перетворюється в 64 байти даних <em>ICMP</em>.</li>
</ul>
</li>
<li>
<p>Протестуйте доступність інтерфейсу основної машини за допомогою команди <em>ping,</em> при цьому для тестування використайте всього <strong>4 пакети</strong>. <strong>Запишіть</strong> у звіт з групового заняття мінімальний, максимальний та середній час відповіді.</p>
</li>
</ol>
<p>Недоліком використання інструменту <em>ping</em> для виявлення хостів в мережі є нездатність одночасного тестування, тобто для кожної <em>іР</em>-адреси, що ви хочете протестувати необхідно буде вводити команду <em>ping</em> заново.</p>
<h3 id="практичне-завдання-7--визначте-ір-адреси-всіх-компютерів-у-вашій-мережі"><em><strong>Практичне завдання 7.  Визначте іР-адреси всіх комп’ютерів у Вашій мережі.</strong></em></h3>
<p>Наступний інструмент, який Ви можете використовувати для виявлення хостів в мережі є <em><strong>fping.</strong></em></p>
<p>Різниця між <em>ping</em> і <em>fping</em> полягає в тому, що інструмент <em>fping</em> може відправляти <em>ping</em> кільком хостам одночасно. В командному рядку можна вказати кілька цільових комп'ютерів або використовувати файл, містить хости для перевірки зв'язку.</p>
<p>В <em>fping</em> за замовчуванням <em>ping</em> відстежує відповідь від цільового комп'ютера. Якщо целівий комп'ютер відправляє відповідь, він буде відмічений і видалений зі списку призначення. Якщо цільовий комп'ютер не відповідає протягом певного часу, він буде  позначений як недоступний. За замовчанням fping спробує надіслати три пакета луна-запиту ICMP для кожної цілі сканування.</p>
<p>Якщо Вам потрібно одночасно опитати кілька цільових хостів з <em>іP</em>-адресами 192.168.1.10, 192.168.1.15 та 192.168.1.158 Ви можете це зробити за допомогою наступної команди:</p>
<p style="text-align:center"><code>fping 192.168.1.10   192.168.1.15   192.168.1.158</code></p>
<p>Ви також можете генерувати список хостів автоматично, без написання <em>іР</em>-адрес одна за одною, як у попередньому прикладі. Наприклад Ви хочете дізнатися, які <em>іР</em>-адреси використовуються у внутрішній мережі 172.16.43.0/24. Для цього слід використовувати параметр <strong>-<em>g</em></strong> і задати мережу для перевірки, тобто виконати команду:</p>
<p style="text-align:center"><code>fping  -g  172.16.43.0/24</code></p>
<p>Для отримання повної статистики сканування використовується параметр <strong>-<em>s</em></strong> , наприклад:</p>
<p style="text-align:center"><code>fping  -s  -g  172.16.43.0/24</code></p>
<p>Отже,для вивчення порядку використання утиліти <em>fping</em> виконайте наступні дії:</p>
<ol>
<li>Відкрийте термінал та введіть команду <em>fping</em> з необхідними параметрами для визначення <em>іР</em>-адрес всіх активних комп’ютерів у мережі.</li>
<li><strong>Зробіть скріншот</strong> результатів виконання останньої команди та вставте його у звіт з групового заняття.</li>
</ol>
<h3 id="практичне-завдання-8-визначте-ір-адреси-всіх-компютерів-у-вашій-мережі-за-допомогою-nmap"><em><strong>Практичне завдання 8. Визначте іР-адреси всіх комп’ютерів у Вашій мережі за допомогою nmap.</strong></em></h3>
<p>Для цього:</p>
<ol>
<li>
<p>Відкрийте термінал та введіть команду:</p>
<p style="text-align:center"><code>nmap  -sP  192.168.15.0/24</code></p>
<p>де <strong>192.168.15.0/24</strong> – діапазон <em>іР</em>-адрес (від 192.168.15.1 до 192.168.15.254), в межах якого необхідно визначити працюючи хости.</p>
</li>
<li>
<p><strong>Зробіть скріншот</strong> результатів виконання останньої команди та вставте його у звіт з групового заняття , та порівняйте отриманий результат з результатом, який Ви отримали при виконанні попереднього завдання.</p>
</li>
</ol>
<h3 id="практичне-завдання-9-визначте-ір-адресу-хоста-що-потенційно-найбільш-вразливий-в-мережі"><em><strong>Практичне завдання 9. Визначте іР-адресу хоста, що потенційно найбільш вразливий в мережі.</strong></em></h3>
<p>Під найбільш вразливим розуміється хост, що має <strong>найбільшу кількість</strong> <strong>відкритих</strong> портів.</p>
<p>Для цього:</p>
<ol>
<li>Здійсніть <em>TCP</em> <em>SYN</em> сканування Вашої мережі за допомогою програми <em>nmap</em>. Даний тип сканування потребує запуск програми від імені суперкористувача, тому перед командою слід прописати команду <em><strong>sudo</strong></em>.</li>
<li>Проаналізуйте результат виконання команди та визначте <em>іР</em>-адресу хосту, який має найбільшу кількість відкритих портів. <strong>Запишіть</strong> у звіт з групового заняття отриману <em>іР</em>-адресу та кількість відкритих портів.</li>
</ol>
<h3 id="практичне-завдання-10-визначте-версії-сервісів-які-запущені-на-потенційно-вразливому-хосту"><em><strong>Практичне завдання 10. Визначте версії сервісів, які запущені на потенційно вразливому хосту.</strong></em></h3>
<p>Для цього:</p>
<ol>
<li>Здійсніть сканування визначеної в попередньому завданні <em>іР</em>-адреси з опцією <strong>-<em>О</em>.</strong> Даний тип сканування потребує запуск програми від імені суперкористувача, тому перед командою слід прописати команду <em><strong>sudo</strong></em>.</li>
<li>Проаналізуйте результат виконання команди та визначте версію операційної системи. <strong>Запишіть</strong> у звіт з групового заняття отриманий результат.</li>
</ol>
<h3 id="практичне-завдання-11-визначте-версію-операційної-системи-під-якою-працює-потенційно-найбільш-вразливий-хост-в-мережі"><em><strong>Практичне завдання 11. Визначте версію операційної системи, під якою працює потенційно найбільш вразливий хост в мережі.</strong></em></h3>
<p>Знання версій програм, які використовуються на хостах дає змогу дізнатися їх вразливості. Так наприклад, у разі виявлення вразливості виробник програми усуває її в новій версії та пропонує своїм клієнтам оновити свої програми. Таким чином нові версії позбавлені вразливостей, проте в старих версіях ці вразливості присутні. Для виявлення версій сервісів, що працюють потрібно запустити програму <em>nmap</em> з типом сканування <strong>-<em>sV</em>.</strong></p>
<p>Для цього:</p>
<ol>
<li>Здійсніть сканування визначеної в завданні 9 <em>іР</em>-адреси з з типом сканування <strong>-<em>sV</em>.</strong></li>
<li>Проаналізуйте результат виконання команди та визначте версію наступних сервісів: <em>ftp, http, mysql</em> та <em>postgresql</em>. <strong>Запишіть</strong> у звіт з групового заняття отриманий результат.</li>
</ol>
<h3 id="практичне-завдання-12--отримайте-конфіденційні-дані-на-віддаленому-хості"><em><strong>Практичне завдання 12.  Отримайте конфіденційні дані на віддаленому хості.</strong></em></h3>
<p>Найпростіший спосіб отримати віддалений доступ до хосту це по протоколу <em><strong>telnet</strong></em>. Отже Вам необхідно виявити в мережі комп’ютер на якому відкритий порт, що відповідає за <em>telnet</em>-з’єднання. Це є <strong>23 порт</strong>.</p>
<p>Отже для виявлення такого комп’ютера Вам необхідно:</p>
<ol>
<li>Здійснити <em>TCP SYN</em> сканування Вашої мережі за допомогою програми <em>nmap</em> з вказанням опції  <strong>-<em>р 23</em></strong>.</li>
<li>Проаналізувати результат виконання команди та визначити <em>іР</em>-адресу хосту, що має відкритий 23 порт. <strong>Запишіть</strong> у звіт з групового заняття визначену <em>іР</em>-адресу.</li>
<li>Знаючи <em>іР</em>-адресу хосту, що має відкритий 23 порт, можна спробувати під’єднатися до нього по протоколу <em>telnet</em> та дослідити хост-жертву на наявність конфіденційних даних.</li>
</ol>
<p>Для цього:</p>
<ol>
<li>
<p>Відкрийте термінал та введіть команду:</p>
<p style="text-align:center"><code>telnet  192.168.15.35</code></p>
<p>де <strong>192.168.15.35</strong> – <em>іР</em>-адреса хосту, яку Ви визначити та що має відкритий 23 порт.</p>
</li>
<li>
<p>В разі успішного підключення Ви отримаєте на екрані терміналу напис <strong><em>Metasploitable2</em>.</strong> Уважно оглянувши отриманий результат Ви зможете знайти <em><strong>login</strong></em> і <strong>пароль</strong> для отримання доступу до хосту-жертви.</p>
</li>
<li>
<p>Далі за допомогою команд перегляду вмісту каталогу <code>ls</code> та переміщення по каталогам <code>cd</code> знайдіть каталог, в якому зберігаються <strong>5</strong> текстових файли. <strong>Запишіть</strong> у звіт з групового заняття повний шлях до знайденого каталогу.</p>
</li>
<li>
<p>В одному із файлів зберігається конфіденційна інформація про кредитну карту. Перегляньте всі файли за допомогою однієї із команд <code>cat, less</code>, або <code>more</code> та <strong>запишіть</strong> отримані відомості у звіт з групового заняття .</p>
</li>
</ol>
<p>Відповідно до РПНД на груповому занятті № 3 здобувач вищої освіти може отримати максимально 2 бали за 100 бальною шкалою. При цьому за контрольне опитування 1 бал, та за виконання практичного завдання 1 бал.</p>
<table border="1">
<caption><strong>Поточний контроль закріплення теоретичних знань та практичних навичок.</strong></caption>
<thead>
<tr>
<th style="text-align:center">Вид діяльності</th>
<th style="text-align:center", colspan="4">Оцінка за національною шкалою</th>
</tr>
</thead>
<tbody>
<tr>
<th style="text-align:center"></th>
<th style="text-align:center">&quot;2&quot;</th>
<th style="text-align:center">&quot;3&quot;</th>
<th style="text-align:center">&quot;4&quot;</th>
<th style="text-align:center">&quot;5&quot;</th>
</tr>
<tr>
<td style="text-align:center">Вхідний контроль</td>
<td style="text-align:center">0 – 0,4</td>
<td style="text-align:center">0,5 - 0,6</td>
<td style="text-align:center">0,7 – 0,8</td>
<td style="text-align:center">0,9-1,0</td>
</tr>
<tr>
<td style="text-align:center", rowspan="2">Практичні завдання</td>
<td style="text-align:center">&lt;6 завдання</td>
<td style="text-align:center">6-7 завдання</td>
<td style="text-align:center">8-10 завдання</td>
<td style="text-align:center">11-12 завдань</td>
</tr>
<tr>
<td style="text-align:center">0 – 0,4</td>
<td style="text-align:center">0,5 - 0,6</td>
<td style="text-align:center">0,7 – 0,8</td>
<td style="text-align:center">0,9-1,0</td>
</tr>
<tr>
<td style="text-align:center">Всього</td>
<td style="text-align:center"><strong>0 - 0,9</strong></td>
<td style="text-align:center"><strong>1,0 - 1,2</strong></td>
<td style="text-align:center"><strong>1,3 – 1,7</strong></td>
<td style="text-align:center"><strong>1,8 – 2,0</strong></td>
</tr>
</tbody>
</table>

<p><strong>3. Заключна частина заняття</strong></p>
<p>У ході групового заняття курсанти закріпили теоретичні положення щодо перехоплення та аналізу мережевого трафіку, а також основних підходів до сканування комп’ютерних мереж як початкового етапу оцінювання захищеності інформаційно-комунікаційних систем. Було наочно продемонстровано, що аналіз мережевого трафіку дозволяє отримувати критично важливу інформацію про хости, користувачів, операційні системи та мережеві сервіси навіть без безпосереднього доступу до кінцевих пристроїв.<br>
У процесі виконання практичних завдань курсанти дослідили можливості пасивного перехоплення даних та практично відпрацювали методи ідентифікації хостів і користувачів за допомогою аналізу <em>DHCP</em>, <em>HTTP</em> і <em>Kerberos</em>-трафіку, що дозволило сформувати цілісне уявлення про інформаційні витоки на різних рівнях мережевої взаємодії. Під час роботи з аналізаторами мережевого трафіку було сформовано навички фільтрації пакетів, інтерпретації заголовків протоколів та відновлення сеансів обміну даними.<br>
Окрему увагу приділено мережевому та портовому скануванню, у ході якого курсанти на практиці використали інструменти <em>ping, fping</em> та <em>nmap</em> для виявлення активних хостів, відкритих портів і запущених сервісів. За результатами аналізу отриманих даних було підтверджено, що кількість відкритих портів і застарілі версії сервісів є ключовими індикаторами потенційної вразливості хостів у мережі.<br>
За підсумками заняття сформовано розуміння критичної ролі етапу розвідки у процесі реалізації як атакувальних, так і захисних сценаріїв кібербезпеки, а також усвідомлення необхідності мінімізації поверхні атаки шляхом контролю мережевих сервісів, використання шифрування та засобів фільтрації трафіку. Отримані теоретичні знання і практичні навички є необхідною складовою професійної підготовки фахівців з кібербезпеки для виявлення, аналізу та попередження загроз інформаційній безпеці в сучасних інформаційно-комунікаційних системах.</p>
<p><em><strong>Завдання на самостійну підготовку:</strong></em></p>
<p><em>а) з теоретичної підготовки:</em></p>
<ol>
<li>Опрацювати та узагальнити класифікацію методів перехоплення мережевого трафіку, визначивши їх особливості, переваги та обмеження з точки зору інформаційної безпеки.</li>
<li>Описати та пояснити призначення основних типів мережевого сканування (мережеве, портове, сканування вразливостей) та їх роль у процесі оцінювання захищеності інформаційно-комунікаційних систем.</li>
<li>Проаналізувати можливості протоколів <em>DHCP, HTTP</em> та <em>Kerberos</em> щодо витоку інформації про хости та користувачів, навівши приклади потенційних загроз.</li>
<li>Узагальнити основні способи захисту від перехоплення мережевого трафіку та несанкціонованого сканування мереж (шифрування, <em>VPN</em>, захищені протоколи, фільтрація трафіку).</li>
</ol>
<p><em>б) з практичної підготовки:</em></p>
<ol>
<li>Використовуючи <em>Wireshark</em>, виконати аналіз навчального pcap-файлу та ідентифікувати <em>IP</em>-адресу, <em>MAC</em>-адресу та ім’я хоста, зафіксувавши отримані результати у вигляді короткого звіту.</li>
<li>Застосувати інструменти <em>ping</em> та <em>fping</em> для визначення доступних хостів у локальній мережі та порівняти результати їх роботи.</li>
<li>Провести мережеве та портове сканування за допомогою nmap, визначити відкриті порти та запущені сервіси на вибраному хості.</li>
<li>Проаналізувати отримані результати сканування та зробити висновок щодо рівня потенційної вразливості досліджуваного хоста з позиції забезпечення інформаційної безпеки.</li>
</ol>

          

        </body>
        </html>